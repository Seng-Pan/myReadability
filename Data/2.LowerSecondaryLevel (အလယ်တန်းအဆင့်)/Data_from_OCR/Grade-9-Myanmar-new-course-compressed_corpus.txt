---
{
  "source_file": "Grade-9-Myanmar-new-course-compressed.pdf",
  "creation_date": "2025-06-21T21:12:08.521321",
  "num_pages": 108,
  "file_size": 13676243
}
---

[Page 1]
ပြည်ထောင်စုသမ္မတမြန်မာနိုင်ငံတော်အစိုးရ ပညာရေးဝန်ကြီးဌာန ကျောင်းသုံးစာအုပ် မြန်မာစာ နဝမတန်း ကဗျာ၊ ပုံပြင်း ပြောက်၊ ဝတ္ထု၊ သုကလောင်းဂါး အသုံးချဘာသာစကား

[Page 2]
ပြည်ထောင်စုသမ္မတမြန်မာနိုင်ငံတော်အစိုးရ ပညာရေးဝန်ကြီးဌာန ကျောင်းသုံးစာအုပ် မြန်မာစာ နဝမတန်း

[Page 3]
နဝမတန်းမြန်မာစာ ကျောင်းသုံးစာအုပ်မိတ်ဆက် ဤနဝမတန်းမြန်မာစာ ကျောင်းသုံးစာအုပ်တွင် မြန်မာစာဘာသာရပ်အကြောင်းနှင့် ယင်း ဘာသာရပ်ကို လက်တွေ့ ဘဝတွင် အသုံးချနိုင်အောင် သင်ခန်းစာများကို စီစဉ်ရွေးချယ်ထားသည်။ သင်ယူပြီးသည့်အခါတွင် ဘာသာရပ်နှင့်သက်ဆိုင်သည့် အသိပညာ၊ ကျွမ်းကျင်မှုအသစ်များ ဖွံ့ဖြိုးလာရန် ရည်ရွယ်သည်။ သင်ယူသည့်အခါ ဆရာ၏လမ်းညွှန်ချက်ဖြင့် အတန်းဖော်များနှင့် အတူ အဖွဲ့လိုက်လုပ်ငန်းများ လုပ်ဆောင်သင်ယူမည်။ ထို့ပြင် ပြဿနာအခက်အခဲများကို ဖြေရှင်း တတ်ရန်နှင့် စဉ်းစားတွေးခေါ် ဖန်တီးတတ်ရန် လေ့လာသင်ယူမည်။ အချို့စာသင်ချိန်များတွင် အဖွဲ့လိုက်လုပ်ဆောင်ကြပြီး အချို့စာသင်ချိန်များတွင် အတန်းလိုက် သို့မဟုတ် တစ်ဦးချင်းလေ့လာ သင်ယူကြမည်ဖြစ်သည်။ သင်ယူရမည့်အကြောင်းအရာများ ဤနဝမတန်း၊ မြန်မာစာဘာသာရပ်ကျောင်းသုံးစာအုပ်တွင် အောက်ပါအကြောင်းအရာများ ပါဝင်သည်။ စဉ် အမျိုးအစား ၁။ ကဗျာ ၂။ စကားပြေ ၃။ အပိုင်း-၁ ကဗျာ၊ စကားပြေ၊ အသုံးချဘာသာစကား (၁) သုတရသစကားပြေ (၂) ဝတ္ထု (၃) ပြဇာတ် (၄) ရသစာတမ်း အသုံးချဘာသာစကား (စကားပုံ)

[Page 4]
အပိုင်း-၂ မြန်မာသဒ္ဒါ စဉ် ... အမျိုးအစား ၁။ ၂။ ဖြစ်သည်။ ဝါကျရော (၁) ပုဒ်ဆက်ပစ္စည်း၊ ဝါကျဆက်ပစ္စည်း အခြားပစ္စည်းများ (၁) နာမ်ပစ္စည်းများ (၂) ကြိယာပစ္စည်းများ (၃) ပုဒ်ပြောင်းပစ္စည်းများ သင်ယူရမည့်အကြောင်းအရာများ သင်ခန်းစာအားလုံးတွင် ၂၁ ရာစုကျွမ်းကျင်မှုများကို တက်ကြွစွာပါဝင်သင်ယူကြရမည် ပူးပေါင်းဆောင်ရွက်ခြင်း(Collaboration)- သင်ခန်းစာများသင်ယူရာတွင်ကျောင်းသား များသည်အတန်းဖော်များနှင့်အုပ်စုဖွဲ့ပြီး အတွေးအခေါ် များ မျှဝေခြင်း၊ အဖြေများ အတူ ရှာဖွေခြင်းတို့ကိုလုပ်ဆောင်မည်။ ဆက်သွယ်ပြောဆိုခြင်း (Communication) - ဘာသာစကားသင်ခန်းစာများတွင် သာမက ဘာသာရပ်အားလုံးတွင် သင်ခန်းစာများကို ရေးခြင်း၊ ဖတ်ခြင်း၊ ပြောခြင်း၊ နားထောင်ခြင်းနှင့် နှုတ်ဖြင့်ဆက်သွယ်ပြောဆိုခြင်း၊ ကိုယ်အမူအရာဖြင့် ဆက်သွယ် ပြောဆိုခြင်း စသည့်ကျွမ်းကျင်မှုများ ဖွံ့ဖြိုးလာမည်။ လေးနက်စွာဆန်းစစ်ဝေဖန်ခြင်းနှင့် ပြဿနာဖြေရှင်းခြင်း (Critical Thinking and Problem Solving)- ဖြေရှင်းရန် စိတ်ဝင်စားဖွယ်ပြဿနာများ၏ အဖြေများကိုရှာဖွေ ခြင်းနှင့်တင်ပြခြင်း၊ အမှားများကိုရှာဖွေခြင်းနှင့် ပြုပြင်ခြင်းတို့ပြုလုပ်ရမည်။ တီထွင်ဖန်တီးခြင်း (Creativity and Innovation) . ဘောင်ခတ်ထားသည့် အခြေအနေထဲမှထွက်၍ တွေးခေါ်ခြင်းသည် အရေးပါသော ၂၁ ရာစု ကျွမ်းကျင်မှုတစ်ခု ဖြစ်သည်။ အတွေးအခေါ်သစ်များရရှိရန်၊ နည်းလမ်းသစ်များဖြင့် ပြဿနာများဖြေရှင်း ကြရမည်။

[Page 5]
နိုင်ငံသားကောင်းဖြစ်ခြင်း(Citizenship) - နိုင်ငံသားကောင်းဖြစ်စေရန် ကျောင်းဖွံ့ဖြိုးရေး အဖွဲ့အစည်းများတွင် တက်ကြွစွာပါဝင်လုပ်ဆောင်ခြင်း၊ တရားမျှတခြင်း၊ သဘောထား ကွဲလွဲမှုဖြေရှင်းခြင်း စသည်တို့ကိုလေ့ကျင့်သင်ယူရမည်။ စာသင်နှစ်အဆုံးတွင် သိရှိသွားပြီးလုပ်ဆောင်နိုင်မည့် ရလဒ်များ ပဲ နဝမတန်း၊ မြန်မာစာဘာသာရပ် ကျောင်းသုံးဖတ်စာအုပ်ကို သင်ယူပြီးသောအခါ ကျောင်းသားများသည် အောက်ပါတို့ကို လုပ်ဆောင်နိုင်မည်။ သင်ခန်းစာပါသုံးထားသောဝေါဟာရများ၏ ဆီလျော်သောအနက်အဓိပ္ပာယ်ကိုအဘိဓာန် တွင် ရှာဖွေတတ်လာမည်။ ကဗျာကိုသင်ကြားခြင်းဖြင့် ကဗျာများကို အဖြတ်အတောက်မှန်ကန်စွာ ရွတ်ဆိုတတ်လာ မည်။ ကဗျာပါ အသံ၏အရသာကို ခံစားနှစ်သက်တတ်လာမည်။ ကဗျာအကြောင်းအရာကိုခံစား၍ စဉ်းစားဆင်ခြင်တတ်လာမည်။ ကဗျာကိုရွတ်ကာ ကဗျာအကြောင်းအရာကို ရှင်းပြနိုင်လာမည်။ ကဗျာအကြောင်းကိုမိမိစကားဖြင့်စကားပြေပြန်တတ်လာမည်။ ကဗျာစပ်ဆိုရာ၌ကဗျာအမျိုးအစား အလိုက် ကာရန်ယူပုံသဘောကို ခွဲခြားသိမြင်တတ်မြောက်လာမည်။ သုတစကားပြေနှင့် အသုံးချဘာသာစကားဖြစ်သည့်စကားပုံတို့ကိုဖတ်ရှုခြင်းဖြင့်မှတ်သား စရာဗဟုသုတများကို ရှာဖွေမှတ်ယူတတ်လာမည်။ သုတ၏တန်ဖိုးကို သိလာမည်။ လက်တွေ့ ဘဝ တွင် အသုံးချနိုင်လာမည်။ သုတစကားပြေဖြစ်သည့် အတ္ထုပ္ပတ္တိများကို ဖတ်ရှုခြင်းဖြင့် အတ္ထုပ္ပတ္တိရှင်များ၏ အတွေ့အကြုံများနှင့်ကြိုးစားအားထုတ်မှုများကိုဗဟုသုတအဖြစ်သာမကအတုယူအားကျစိတ်များ ဖြစ်ပေါ်ပြီး ကိုယ်တိုင်အတ္ထုပ္ပတ္တိရေးတတ်လာမည်။ သုတဆောင်းပါးကို ဖတ်ရှုခြင်းဖြင့် လိုက်နာ ကျင့်သုံးသင့်သည့် ယဉ်ကျေးမှုဓလေ့ထုံးတမ်းများကို သိရှိလိုက်နာတတ်လာမည်။ လေ့လာရေးခရီးဆောင်းပါးများကို ဖတ်ရှုခြင်းဖြင့် သဘာဝပတ်ဝန်းကျင်၊ ရိုးရာဓလေ့တို့ကို ဗဟုသုတအဖြစ်သာမက သဘာဝရှုခင်းအလှအပများ၊ အံ့ဩဖွယ်ရာများကို သိရှိခံစားရေးဖွဲ့နိုင် မည်။ ခရီးသွားစာပေအမျိုးအစားအလိုက် ရေးသားမှုမတူညီပုံကို ခွဲခြားသိရှိပြီး လက်တွေ့ရေးသား တတ်လာမည်။ ရသစကားပြေများ(ဝတ္ထု၊ ပြဇာတ်၊ ရသစာတမ်း) ကို ဖတ်ရှုခြင်းဖြင့် ခံစားမှုများကို သဘာဝ ကျကျ မှန်မှန်ကန်ကန်ခံစားတတ်လာမည်။ ခံစားမှုမှတစ်ဆင့် စဉ်စားဆင်ခြင်တတ်လာမည်။ အမှားအမှန်ကို ဆုံးဖြတ်နိုင်လာမည်။ ရရှိသော အသိတရား၊ သင်ခန်းစာများကို လက်တွေ့ ဘဝတွင် အသုံးချတတ်လာမည်။

[Page 6]
သဒ္ဒါကိုသင်ကြားခြင်းဖြင့် အဆက်ပစ္စည်းများနှင့် ဝါကျရော၊ ပုဒ်ဆက်ပစ္စည်း၊ ဝါကျဆက် ပစ္စည်းတို့၏ အသုံးပြုပုံကို သိရှိလာမည်။ အခြားပစ္စည်းများကဏ္ဍတွင်နာမ်ပစ္စည်းများ၊ ကြိယာပစ္စည်း များ၊ ပုဒ်ပြောင်းပစ္စည်းများကို မှန်မှန်ကန်ကန်အသုံးပြုတတ်လာမည်။ ဤကျောင်းသုံးဖတ်စာအုပ်တွင် ကျောင်းသားများ၏ လေ့လာသင်ယူမှုများကို ကူညီ လမ်းညွှန်ပေးမည့် အောက်ပါကဲ့သို့သောသင်္ကေတများ (Icons) ကို တွေ့ ရလိမ့်မည်။ ဖတ်ပါ ရေးပါ နားထောင်ပါ 貝 အိုင်စီတီ/အင်တာနက်ချိတ်ပါ သူငယ်ချင်းတွေကိုပြောပြပါ ဆွေးနွေးပါ ရွေးချယ်နိုင်သောသင်ခန်းစာ/ လေ့ကျင့်ခန်း စဉ်းစားပါ မိမိအမြင် စဉ်းစားပြီးရေးပါ အိမ်စာ Q ရှာဖွေပါ နှိုင်းယှဉ်ပါ/ယှဉ်တွဲပါ အောက်ပါ လေးထောင့်ကွက်များကလည်း ကျောင်းသားများ၏ လေ့လာသင်ယူမှုများကို ကူညီလမ်းညွှန်ပေးလိမ့်မည်။ အဓိကအချက်များ သင်သိခဲ့သောအချက်များ အံ့ဩဖွယ်အချက်များ အကြံပြုချက်များ

[Page 7]
ကို 180 S ကဗျာ၊ ဝတ္ထု၊ ပြဇာတ်၊ ရသစာတမ်း သုတရသဆောင်းပါး အသုံးချဘာသာစကား

[Page 8]
စဉ် ၁။ မာတိကာ အပိုင်း-၁ ကဗျာ၊ စကားပြေ၊ အသုံးချဘာသာစကား အကြောင်းအရာ ရှင်မဟာရဋ္ဌသာရဆုံးမစာ ၂။ မောင်တရုတ် ပုတ်ထမ်းထွက် ၃။ ပြီးအောင်လုပ် ၄။ ပိတောက်ရွှေဝါ ၅။ မက္ခရာမင်းသားကြီး ၆။ ဘဝနှင့် အလှ ၇။ သားတရားပြဿနာဖြင့် စုံစမ်းခန်း အနာမခံလျှင် အသာမစံရ ၁၀။ ပုဂံမြို့ဟောင်းနှင့် ကျွန်တော် ၉။ စိတ်နေမြင့်သူ ၁၁။ မောင်မလုပ်န ၁၂။ မြန်မာ့ရိုးရာလယ်လုပ်ငန်း ၁၃။ ၁၄။ လောက အလှဆင်နေ၏ ၁၅။ ကျွန်ုပ်တို့၏တာဝန် ၁၆။ ပွဲခင်းသာ စာရေးဆရာမ ဂျာနယ်ကျော်မမလေး အမျိုးအစား စာမျက်နှာ လင်္ကာ ရသစကားပြေ ဆောင်းပါး (သုတရသ စကားပြေ) လေးချိုး ၅ の ၁၃ အတ္ထုပ္ပတ္တိ (သုတရသ စကားပြေ) ၁၅ လင်္ကာ ဇာတ်တော်ကြီးဝတ္ထု ၂ဝ JJ ဆောင်းပါး (သုတရသ စကားပြေ) ၂၆ အိုင်ချင်း ခရီးသွားဆောင်းပါး တောင်ရိုးဓနုကျေးလက်တေး ဆောင်းပါး (သုတရသ စကားပြေ) အတ္ထုပ္ပတ္တိ (သုတရသ စကားပြေ) လင်္ကာ ဝတ္ထုတို အချိုးတွဲ ၃ဝ ၃၂ ၄၂ ၄၄ ၅၁ ၅၇ ၆၀ GC ၁၇။ ရုက္ခဗေဒ ၁၈။ . တို့တိုင်းပြည် ဆောင်းပါး (သုတရသ စကားပြေ) ၆၉ လင်္ကာ ၇၂

[Page 9]
အပိုင်း- ၂ မြန်မာသဒ္ဒါ စဉ် အကြောင်းအရာ အမျိုးအစား စာမျက်နှာ ၁မှာ ၁၉။ ဝါကျရော ၇၅ ၁၉၊ ၁။ ပုဒ်ဆက်ပစ္စည်း၊ ဝါကျဆက်ပစ္စည်း ၂၀။ အခြားပစ္စည်းများ ၂၀၊ ၁။ နာမ်ပစ္စည်းများ ၂၀၊ ၂။ ကြိယာပစ္စည်းများ ၂၀၊ ၃။ ပုဒ်ပြောင်းပစ္စည်းများ 3 3 3 22 ၈၂ ၈၃ ၉၀ ၉၄

[Page 10]
အပိုင်း -၁ ကဗျာ၊ စကားပြေ၊ အသုံးချဘာသာစကား ၁။ လင်္ကာ (ကဗျာ) ရှင်မဟာရဋ္ဌသာရဆုံးမစာ ၁။ လက်သစ်တောင်တာ ယူဇနာပေါင်း၊ တာပြန်လောင်းသော် ရှစ်သောင်းလေးထောင်၊ အမြင့်ဆောင်သား တောင်မြင်းမိုရ်ရှိ၊ ဂုဏ်ကြီးဘိသည် မွေးမိဖခင်၊ ကျေးဇူးရှင်နှင့် ထို့ပြင်တခြား၊ ဘိုးနှင့် ဘွားကို ဘုရားတစ်ဆူ၊ ဂူတစ်လုံးသွင် စိတ်ကထင်လျက်၊ ဦးတင်လက်ထား အစားအဝတ်၊ မလွတ်စေရ ရေပူရေအေး၊ လိုရာပေး၍ မွေးကျွေးကြပေ၊ တစ်ထွေမှတ်သား အခါးအချို့၊ သူတို့ဆိုလည်း ဘိုးဘွားမိဘ၊ ဆရာစသည် ပြသဆိုထွေ၊ မျိုတတ်စေ။ ၂။ အစ်ကိုကြီးအား၊ ညီငယ်များလည်း စကားနှုတ်ဆက်၊ ဖက်၍မဆို ရိုသေလှစေ ကိုကြီးအစ်မ၊ သည်နှစ်ဝကို မိဘကဲ့သို့၊ မှတ်ပါလေ။ ၃။ ဆွေကြီးမျိုးကြီး အဘကြီးနှင့်၊ ဦးရီးသားချင်း ဘထွေးရင်းက၊ ဟူသမျှကို

[Page 11]
နဝမတန်း မြန်မာစာ ကျောင်းသုံးစာအုပ် ဂုဏဝုစု၊ ပစာယန စိတ်ကသိစေ၊ ပြစ်မှားမိကမသင့်ချေ။ ၄။ သေတူရှင်ဖက်၊ ဆောင်ရွက်မကင်း အချင်းချင်းတွင်၊ အခင်းကြီးငယ် ရှိခါဝယ်လည်း၊ မဖယ်မသွေ ညီညာကုန်း၍၊ ရုန်းကြလေ။ ၅။ . တစ်ယောက်စကား၊ တစ်ယောက်နားမှာ မခါးရအောင်၊ သတိဆောင်၍ မောင်တို့ဆိုလေ၊ ပျားသကာသို့ ချိုလှစေ။ ၆။ မတွေ့ ခိုက်ရန်၊ မကျူးလွန်နှင့် မျက်မာန်ဒေါသ၊ မထွက်ရအောင် မာန်မာနကို၊ ချုပ်ကြလေ။ ၇။ သေနှင့်အရက်၊ စီးပွားဖျက်ကို တစ်စက်ကယ်မျှ၊ မသောက်ကြနှင့် ရှောင်ကြပါလေ၊ ရှင်တော်ဟောသည့်အဆိပ်ရေ။ ၈။ ကိုယ်နှင့်လည်းစာ၊ သတ္တဝါကို ကြင်နာလှစေ၊ သူ့အသက်ကို ချစ်ပါလေ။ ၁၅ ရာစု ခက်ဆစ်အဖွင့် ၁။ ၂။ ဂူ ဂုဏဝုစု ၃။ တာ ၄။ တောင် ဂုဏ်အားဖြင့်ကြီးမြတ်သူ။ ရှင်မဟာရဋ္ဌသာရ လိုဏ်ခေါင်းခံ၍ အုတ်၊ အင်္ဂတေတို့ဖြင့် တည်ဆောက် အပ်သောဘုရား။ အလျား၊ အနံ စသည်တို့ကို တိုင်းတာသည်။ တံတောင်ဖြင့် တိုင်းတာရသော နှစ်ဆယ့်လေးသစ်ရှိသည့် အတိုင်းအတာ။တစ်တောင်(တစ်ဆယ့်လေးလက်မရှိသော သံတောင်၊ လက်မနှစ်ဆယ်ရှိသော ... ဆင်တောင်ဟူ၍ အမျိုးမျိုးကွဲပြားသည်။) J

[Page 12]
အုပ် ကျောင်းသုံးစာအုပ် ၅။ တောင်မြင်းမိုရ်ရှိ ၆။ ပစာယန ၇။ ယူဇနာ မြန်မာစာ နဝမတန်း - မြင်းမိုရ်တောင်အမျှ။ အရိုအသေပြုမှု။ ခရီးအကွာအဝေးအတိုင်းအတာ (မြန်မာတာခြောက်ထောင့် လေးရာ သို့မဟုတ် ခြောက်တိုင်နှင့် တာလေးရာရှိသည်။) (၂၀၄၈၂.၅၆ မီတာ သို့မဟုတ် ၁၂. ၇၂ မိုင်နှင့် ညီမျှ သည်။) ထပ်မံရောပေါင်းသည်။ လက်ချောင်းတစ်ချောင်း၏ဗြက်ပမာဏ။ ၈။ လောင်း ၉။ လက်သစ် (တစ်မိုက်၏ရှစ်ပုံတစ်ပုံ) ၁၀။ အခင်းကြီးငယ် အရေးကိစ္စကြီးငယ်။ အဓိကအချက်များ ဤဆုံးမစာသည် အင်းဝခေတ်တွင်ကျော်ကြားသော ရဟန်းစာဆို ရှင်မဟာရဋ္ဌသာရ ရေးသားသော ကဗျာတစ်ပုဒ်ဖြစ်သည်။ လူငယ်များယဉ်ကျေးလိမ္မာကြစေရန် ဆုံးမလမ်းညွှန်ထားသည်။ မိဘညီအစ်ကိုမောင်နှမသားချင်းများ တစ်ဦးနှင့်တစ်ဦးခင်မင်လေးစား၍ စကားပြောဆိုရာ တွင် ယဉ်ကျေးချိုသာစွာပြောဆိုရသည်။ ကိုယ်ချင်းစာတရားထား၍လိမ္မာယဉ်ကျေးသူများဖြစ်လာအောင် ကြိုးစားကြရမည်။ လေ့ကျင့်ခန်း Q ၁။ ပေးထားသောစကားလုံးများ၏ ဆီလျော်သော အနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ စကား၊ မိဘ၊ ဘထွေး၊ ဆရာ၊ အစ်မ၊ ဦးရီး ၂။ အောက်ပါစကားလုံးများကို ဝါကျဖွဲ့ပါ။ ရေပူရေအေး၊ ကျေးဇူးရှင်၊ အခါးအချို့၊ နှုတ်ဆက်၊ ဆွေကြီးမျိုးကြီး

[Page 13]
နဝမတန်း မြန်မာစာ ကျောင်းသုံးစာအုပ် * ၃။ အောက်တွင်ပေးထားသော စကားလုံးများကို ဝါကျတွင် ဆီလျော်အောင်ဖြည့်ပြီး မည်သည့်အလင်္ကာဖြစ်ကြောင်း ဝိုက်ကွင်းတွင်ဖော်ပြပါ။ တောင်မြင်းမိုရ်ရှိ၊ သေတူရှင်ဖက်၊ ဘုရားတစ်ဆူဂူတစ်လုံး၊ မျက်မာန်၊ ယူဇနာပေါင်းတာပြန်လောင်း (က) မောင်ကျော်နှင့် မောင်အောင်တို့သည် ------ များ ဖြစ်ကြသည်။ ( ( ခ) ကမ္ဘာပေါ်ရှိမိဘတိုင်းသည် သားသမီးများကို ချစ်ခင်ကြရာတွင် ------ မကချစ်ကြ သည်။ ( ( ဂ) ခင်ခင်သည် အဘိုး၊ အဘွားတို့ကို ------ ကဲ့သို့ ရိုသေတတ်သည်။ (ဃ) ကျောင်းသူ၊ ကျောင်းသားအချင်းချင်း ( င) မိဘတို့၏ကျေးဇူးတရားသည် မထားသင့်ပါ။ မက ကြီးမားသည်။ ၄။ တစ်ဦးနှင့်တစ်ဦး စကားပြောဆိုသည့်အခါ မည်သို့ပြောဆိုရမည်နည်း။ ၅။ ရှင်မဟာရဋ္ဌသာရဆုံးမစာကို သင်ကြားပြီး မိဘတို့၏ ဂုဏ်ကျေးဇူးမည်မျှကြီးမားသည်ကို သင်သိသမျှ ဆွေးနွေးပါ။ ၃၆။ ရှင်မဟာရဋ္ဌသာရ ဆုံးမစာကဲ့သို့ မည်သည့်ကဗျာမျိုး တွေ့ရှိနိုင်သနည်း။ ရှင်းလင်းပြော ပြပါ။ 9

[Page 14]
G-9 Mynmar F1(8) ၂။ ရသ (စကားပြေ) မောင်တရုတ် ပုတ်ထမ်းထွက် သင်္ဂဇာဆရာတော်ဘုရားကြီးက ဟောကြားတော်မူသည်မှာ ပြည်မြို့က လင် မောင်တရုတ် နှင့် မယားမိတုတ်တို့သည် အိုးအိမ်နှင့်နေကြရာ ရန်ကုန်မြို့မှာ ဖက်ဈေးကောင်းသည်ဟု သတင်း ကြားသောကြောင့် မယားမိတုတ်က မောင်တရုတ်။ ရန်ကုန်မြို့၌ ဖက်ဈေးကောင်းသည်ဟု လူ အပေါင်းတို့ပြောကြသည်၊ မောင်မင်းသွား၍ ဖက်များကိုရောင်းချေဟုဆို၏။ ဖိုးတရုတ်က မိတုတ် ညည်းကတော့ အလွယ်လေးပြောလို့ ရန်ကုန်မြို့ ဆိုတာ တစ်ခါတစ်ခေါက်မျှမရောက်ဘူးသည့် အတွက် အသွားရခက်သည်ဟု ပြောကြားလျှင် မယားမိတုတ် ကျွန်မ စခန်းကျအောင် လမ်းပြ လိုက်ပါမည်၊ ပုတ်ကြီးတစ်လုံးပုတ်ငယ်တစ်လုံး ဤနှစ်လုံးကို ပြီးဆုံးအောင်ရက်၍ ဖက်များကိုသာ အဆင်သင့်ထည့်ထားပါဟုဆိုရာ ဖိုးတရုတ်သည် ပုတ်ကြီးပုတ်ငယ်နှစ်လုံးကို ပြီးဆုံးအောင်ရက်ပြီး လျှင်၊ ဖက်များကိုထည့်သွင်းပြီး၍ ညည်းပြောမည့်ခရီးလမ်းကိုသာ စခန်းကျမှာလိုက်တော့ ငါဖက် ရောင်းသွားမည်ဟုပြောကြားရာ၊ မယားမိတုတ်က ရန်ကုန်မြို့သို့သွားသော ခရီးလမ်းစကိုပြ၍ ဟောသည်ကသည်လိုသွား ပုတ်ကြီးကိုရှေ့ကထား၊ သညာအမှတ်အားဖြင့် ပုတ်ကြီးသွားရာကိုသာ အမြဲမှတ်လိုက်ပေတော့ဟု ညွှန်းလိုက်သတည်း။ ထိုအခါ မောင်တရုတ်သည် ပုတ်ကြီးကိုရှေ့ကထား၍ ပုတ်ငယ်ကိုနောက်ကထားပြီးလျှင် အစဉ်အတိုင်း ပြည်မြို့မှ ရန်ကုန်မြို့သို့သွားရာ လမ်းခရီးမှာ မောပန်းသဖြင့် ပုတ်ထမ်းကို လမ်းပေါ် တွင်ချထား၍ နားနေလေသတည်း။ ထိုသို့ ပုတ်ထမ်းကိုလမ်းလယ်၌ ချထားရာ ခရီးသွားလမ်း လာတို့ကဤပုတ်ထမ်းကိုလမ်းပေါ်မှာထားသည့်အတွက်အသွားရခက်သည်ဟုဆိုပြီးလျှင်ယခင်က ရှေ့ကထားသောပုတ်ကြီးကိုနောက်ကထားပြီးလျှင် ပုတ်ငယ်ကိုရှေ့ကထား၍ ဘေးနားတွင် ပြင်၍ ချထားခဲ့ကြသတဲ့။ မောင်တရုတ်သည် အမောအပန်းပြေသဖြင့် သွားလေဦးမှပဲဟု ထမ်းမြဲပုတ်နှစ်လုံးကို ထမ်း၍ ခရီးလမ်းသို့သွားမည်ပြုရာ၊ မယားကမှာလိုက်သောနည်းဖြင့် ပုတ်ကြီးသွားရာသို့ လိုက်မည် ဟုကြံပြီးလျှင် နောက်ပြန်ဖြစ်နေသည်ကိုမသိ၊ ပုတ်ကြီးကိုကြည့်၍ သွားသဖြင့် မှောက်မှားချွတ်ယွင်း ၍ နေရင်းဖြစ်သောပြည်မြို့သို့ လူတို့မီးထွန်းသောအချိန်ဆိုက်ရောက်လျှင် ဆင်ခြင်စဉ်းစားသည် မှာ အင့်ဟင် ရန်ကုန်မြို့ကလည်း ငါတို့ပြည်မြို့နှင့်တယ်တူပါကလား ရွှေတိဂုံဘုရားကလည်း ငါတို့ ပြည်ဆံတော်ဘုရားနှင့်မခြားပါလားဟု အောက်မေ့၍သွားရာ မယားမိတုတ်၏ အိမ်အနီးသို့ရောက် ပြန်သောအခါ အို----- သည်အိမ်နှယ်တို့အိမ်နှင့် တူလေသည်ဟု ဆိုပြီးလျှင် တည်းခိုသင့်မည်ဟု ၅

[Page 15]
နဝမတန်း မြန်မာစာ ကျောင်းသုံးစာအုပ် (၇)၈- နှလုံးထားလျက် အိမ်ရှေ့အပါးကရပ်၍၊ အို-အိမ်ရှင်တို့ အိမ်ရှင်တို့နှင့်ခေါ်သံကြားသဖြင့် မိတုတ်က မောင်တရုတ်အသံနှင့်တူသည်ဟု အောက်မေ့လျက် အပြင်သို့ထွက်၍မေးသည်မှာ ဘယ် အရေးဘယ်ကိစ္စ ဘယ်ဌာနကလဲရှင့်ဟုမေးသော် အမိရယ် ပြည်မြို့ကပါ၊ ရန်ကုန်မြို့ သို့ ဖက်ရောင်း လာခဲ့ပါသည်။ ညဉ့်အခါနှင့် ကြုံသောကြောင့် တည်းအိမ်လိုက်၍ရှာပါသည်။ တစ်ညဉ့်တာတည်းခို ပါရစေဟုပြောလျှင် မယားမိတုတ်က မောင်တရုတ်အသံနှင့်တူသည်၊ လူပုံကိုဆင်းသက်၍ မီးခွက် နှင့်ကြည့်ဦးမည်ဟု ဆင်းလာသည်ကို မောင်တရုတ်မြင်လျှင် အင့်ဟင် ပြည်မြို့၌ ဖြစ်ပါမူ အိမ်သူ သက်ထားငါ့မယားမိတုတ်ဟုဧကန်စွပ်စွဲရာ၏၊ ယခုမှာကား ရန်ကုန်မြို့၌ဖြစ်ခြင်းကြောင့် မစဉ်းစား တတ်နိုင်အောင်ရှိတော့သည်ဟုအောက်မေ့ဆင်ခြင်၍ အိမ်ရှင်မိန်းမအားစကားတစ်လုံးမေးပါရစေ အမိရယ် စိတ်မရှိပါနှင့်ဟု ပြောကြားသော် မယားဖြစ်သူ မိတုတ်က မောင်တရုတ်ဖြစ်သည်ကို စင်စစ် သိငြားသော်လည်း အဘယ်စကားကိုသူပြောမည်နည်းဟု နှလုံးထား၍ အဘယ်စကားကိုမေးချင် ပါလဲရှင်၊ မေးသာမေးပါဟုဆိုသောအခါ ပြည်မြို့မှာ အမိနှင့်ညီအစ်မအရင်းရှိသလားလို့မေး၏။ ထိုအခါ မိတုတ်က ကျွန်ုပ်နှင့်ညီအစ်မ မရှိပါ၊ အဘယ်အကြောင်းအရာကြောင့် မေးပါသနည်းဟု ဆိုလျှင်၊ အို ပြည်မြို့က ကျွန်ုပ်၏မိန်းမနှင့်ပုံတူလွန်းလို့ မေးပါသည်ဟုပြောကြားရာ မယားမိတုတ် က ရုတ်တရက် သျှောင်ကိုဆွဲပြီးလျှင် ဘယ့်နှယ်ကြောင့် ရန်ကုန်ထွက်ရာက ပြည်မြို့ဘက်သို့ ပြန်ရောက်သနည်းဟု ကြိုဆီး၍ ရိုက်နှက်သောအခါ မိုက်ပါဘိရှင်မရယ်-ငါ့ကိုညည်းမလုပ်နှင့်။ ပုတ်ကြီးကိုသာ ဓားနှင့်ခုတ်ပစ်လိုက်ပါဟုဆိုသတဲ့ တကာတို့ရဲ့။ ၁၉ရာစု ခက်ဆစ်အဖွင့် သင်္ဂစာစကားပုံပေါင်းချုပ် ၁။ ချွတ်ယွင်း ၂။ . တည်းခို ၃။ ပုတ်ထမ်း ၄။ မှောက်မှား သျှောင် ၅။ လွဲသည်။ မှားသည်။ ညည့်အိပ်ညဥ့်နေ ရပ်နားနေထိုင်သည်။ စပါး၊ပဲပြောင်းထည့်သိုရသော ၁၆ တင်းဝင်တောင်းကြီး ကို ပခုံးထမ်း စသည်ဖြင့်ပင့်ထားသည်။ မိုက်မဲစွာကျူးလွန်မိသည်။ ယောက်ျားဆံထုံး။ ၆

[Page 16]
ကျောင်းသုံးစာအုပ် အဓိကအချက်များ မြန်မာစာ နဝမတန်း မောင်တရုတ်၏ရိုးအပုံကို သင်္ဂဇာဆရာတော်က ဟာသမြောက် ရေးဖွဲ့ထားသည်။ ယောက်ျားပင်ဖြစ်သော်လည်း အသိဉာဏ်မရှိသောသူသည် ရှေ့မှန်းနောက်မှန်းပင် မသိတတ်၊ ပညာဗဟုသုတမရှိလျှင် မည်သည့်ကိစ္စကိုမှ ခရီးရောက်အောင်မဆောင်ရွက် တတ်ဟူသော လူ့သဘောသဘာဝကိုသိရသည်။ တစ်စုံတစ်ရာကို အမှန်ပဲဟုအမြဲယူဆလျှင် အမှားနှင့်လည်းတွေ့ ရတတ်သည်။ လေ့ကျင့်ခန်း Q ၁။ ပေးထားသောစကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ ထမ်း၊ ဆင်း၊ ကြိမ်၊ ရိုက်၊ သျှောင် ၂။ အောက်ပါစကားလုံးများကို ဝါကျဖွဲ့ပါ။ ဆင်ခြင်စဉ်းစား၊ ရုတ်တရက်၊ ခုတ်ပစ်၊ အောက်မေ့၊ ခရီးသွား ၃။ မောင်တရုတ် ပုတ်ကိုထမ်း၍ထွက်သောအခါတွေ့ကြုံရသော အဖြစ်အပျက်ကို စိတ်ဝင် စားဖွယ်ရေးပါ။ ၉ ၄။ မောင်တရုတ်၏စိတ်နေသဘောထားကို သင်မည်သို့ထင်သနည်း။ အကြောင်းပြဖြေဆိုပါ။ ၆၅ ၅။ မိမိပတ်ဝန်းကျင်ရှိ မောင်တရုတ်ကဲ့သို့သော လူပုဂ္ဂိုလ်မျိုးတွေ့ပါက မည်သို့ဆောင်ရွက် မည်နည်း။ အဘယ်ကြောင့်နည်း။

[Page 17]
၃။ ဆောင်းပါး (သုတရသ စကားပြေ) ပြီးအောင်လုပ် ကြီးပွားခြင်းလမ်း၌ အရေးအကြီးဆုံးသော အရာတစ်ခုသည် အလုပ်တစ်ခုခုကို လုပ်ရာ၌ သေချာခြင်း၊ ပြီးပြတ်ခြင်း ဖြစ်လေသည်။ နှုတ်ဖြင့် မိမိ၏ အရည်အချင်းကို ပြောပြခြင်း၊ သက်သေခံလက်မှတ်၏ ချီးကျူးခြင်းများ သည် အထည်ကိုယ်မရှိ။ အလုပ်လုပ်မှသာ မျက်မြင်တွေ့ရှိနိုင်သော အထည်ကိုယ်ဒြပ်ဖြစ်လေရာ မည်သည့်အလုပ်ကိုမဆို စေ့စပ်သေချာပြီးပြတ်အောင် လုပ်တတ်သော အလေ့တစ်ခုကို ရအောင် ကြိုးစားသင့်ကြလေသည်။ အလုပ်သည် လူ၏စိတ်၊ လူ၏သတ္တိဟူသမျှကို မျက်မြင်ထင်ရှားသိသာအောင် ဖော်ပြသော နည်းလမ်းပင် ဖြစ်လေသည်။ အလုပ်ကို မသေမချာလုပ်ခြင်း၊ မပြီးမပြတ်လုပ်ခြင်းသည် မိမိကိုယ်တိုင်လည်းကောင်း၊ အခြားသူများ၌လည်းကောင်း ကြီးစွာအကျိုးယုတ်စေတတ်လေသည်။ တစ်ရံသောအခါ နယူးလန်ဒန်မြို့ ဘက်၌ သင်္ဘောတစ်စင်းပေါက်၍ ရေဝင်သောကြောင့် အပေါက်ကိုဖာကြရာ တူဟောင်းကြီးတစ်ခုကို တွေ့ကြလေသည်။ ထိုတူမှာ ထိုနေရာ၌ ၁၃ နှစ်ကြာ စွာနေခဲ့လေသည်။ ထိုသင်္ဘောမှာ လွန်ခဲ့သော ၁၃ နှစ်အခါက ဆောက်လုပ်သော သင်္ဘောဖြစ်ရာ ထိုအခါက သင်္ဘောဆောက်လုပ်သူတို့သည် သံရိုက်သောတူကို . ထိုနေရာ၌မေ့ထားခဲ့ကြလေ သည်။ ၎င်းတို့မှာ ပေါ့လျော့ခြင်းကြောင့် တူတစ်လက်ဆုံးပါး၏။ နောက် ၁၃ နှစ်ကြာသောအခါ သင်္ဘောမှာလည်း တူ၏လှုပ်ရှားခြင်းကြောင့် အပေါက်ဖြစ်ရလေသည်။ ပေါက်ပုံမှာ သင်္ဘောလူးလှိမ့် ရာ၌ တူကလည်း လှုပ်ရှားသဖြင့် ပွန်း၍ပေါက်ခြင်း ဖြစ်လေသည်။ ထောင်ကြီး တစ်ထောင်၌လည်း မိန်းမပျိုကလေးတစ်ယောက် အနှစ် ၂ဝ ထောင်၌ အပြစ် ဒဏ်ခံရ၏။ ၎င်းမှာ လ ၂ဝ မျှ အပြစ်ရလေရာ ရုံးစာရေးက လအစားနှစ်ဟု ရေးမိခြင်းကြောင့် ဖြစ်လေသည်။ ဤကဲ့သို့ဖြစ်ရခြင်းသည် ပေါ့လျော့မှုများကြောင့်ဖြစ်လေသည်။ စာရင်းကိုင်စာရေးတစ်ယောက်သည်လည်း အလုပ်လုပ်ရင်း လက်ဖက်ရည်သောက်လေရာ စာရင်းစာအုပ်ကို ပိတ်လိုက်လေသည်။ လက်ဖက်ရည်သောက်ပြီးနောက် စာရင်းစာအုပ်ကိုဖွင့်၍ အလုပ်ကိုပြန်၍ ဆက်ရာ စာရင်းမှာငွေကိုးထောင်ကွာ၍နေသည်ကို တွေ့ရလေသည်။

[Page 18]
ကျောင်းသုံးစာအုပ် မြန်မာစာ နဝမတန်း တိုက်တစ်လုံးရှိစာရင်းများကို အကုန်အစင်ပြန်၍စစ်ဆေးသော်လည်း ဒဲဘစ်စာရင်း၌ ထိုငွေကိုးထောင်ပို၍ နေသည်မှာအဘယ်နည်းဖြစ်သည်ကို မတွေ့ကြရပေ။ သို့နှင့်တစ်တိုက်လုံး စစ်ဆေးကြရာ တနင်္ဂနွေတစ်ပတ်ကျော်ကျော်ကြာ၍ သွားလေ၏။ ငွေကိုးထောင်ပို၍ နေသည် မှာ ရှာ၍မရဘဲနေလေ၏။ နောက်ဆုံး၌ရှာရင်းစိတ်ပေါက်၍ ၎င်းစာရင်းစာအုပ်ကို လက်သီးနှင့်ထုလိုက်မိလေ၏။ ထိုအခါကျမှ ကိုးဂဏန်းတစ်ခုမှာ သုညဖြစ်၍ သွားသောကြောင့် ပိုသော ငွေကိုးထောင်မှာ အလိုလို ပျောက်၍ သွားလေသည်။ သုညမှာ ခေတ္တ ကိုး ဖြစ်၍နေသောကြောင့် အလုပ်တိုက်တစ်ခုလုံး တနင်္ဂနွေတစ်ပတ် ကျော်ကိစ္စများခဲ့သည်ကား အခြားကြောင့်မဟုတ်။စာရင်းကိုင်စာရေးကြီးလက်ဖက်ရည်သောက်စဉ် စာရင်းစာအုပ်ပေါ်သို့ သကြားကလေး တစ်ပွင့်ကျရာ ယင်ကောင်လာ၍စားခိုက် စာရင်းစာအုပ် ကို ပိတ်လိုက်မိလေသည်။ သို့ပိတ်လိုက်သောအခါ ယင်တစ်ကောင်မှာ ပြေးရှောင်၍ မလွတ်ဘဲ စာအုပ်ကြား၌ သေ ဆုံးခဲ့လေသည်။ သို့သေဆုံးရာ၌ ခြေတစ်ချောင်းပြတ်ထွက်ကာ သုညနှင့် မတော်တဆတွေ့ပြီး ထို ယင်ခြေထောက်သည် သုညအောက်တွင် အမြီးဖြစ်ပြီး နေလေသည်။ ထိုအခါ သုညမှာ ဖောက်လွှဲ ဖောက်ပြန် သုညဘဝမှ အင်္ဂလိပ်ဂဏန်း ကိုး ဘဝသို့ ဒီတွင်မတန်၊ ဘင်ဆက်ဆံလျက် ဖြစ်ဟန် ထူးခြား ဒေါ်လာငွေသား ကိုးထောင်ကျော် အဖြစ်သို့ ရောက်သွားခဲ့လေသည်။ ဤကဲ့သို့ဖြစ်ခြင်းသည်လည်း စာရင်းစစ်၏ ပေါ့လျော့မှုကလေး မသေမချာမှုကလေး ကြောင့်ပင် ဖြစ်လေသည်။ ထိုကဲ့သို့ ပေါ့လျော့မှု မသေမချာမှုကြောင့် ဤနည်းအတိုင်းနစ်နာပျက်စီး အကြီးအကျယ် ဆုံးပါးခြင်းသည် မြောက်မြားစွာရှိကြလေသည်။ မီးရထားလမ်းသွယ်တန်းဖောက်လုပ်ရာ၌ အလုပ်သမားတစ်ယောက်၏ ခိုကပ်ပေါ့လျော့ ခြင်းကြောင့် မီးရထားလမ်းပျက်၍ အသက်သေသူတွေများလှလေပြီ။ လေယာဉ်ပျံလုပ်ရာ၌ပါဝင် သော သစ်သားအချို့မှာ အပေါက်အနာရှိသည်ကို ဝယ်သူများ မမြင်မသိအောင် ဖယောင်းပိတ်ကာ အရောင်တင်သုတ်ထားသဖြင့် ကောင်းကင်မှ ကျွမ်းထိုးကျ၍သေကြသူတွေ များလှလေသည်။ မော်တော်ကားဘီးများ၊ မီးရထား၊ သင်္ဘောစက်ခေါင်း ဘွိုင်လာများ၌ပေါ့ပေါ့ဆဆလုပ် ထားသည့် အချက်များကြောင့် ဒုက္ခတွေ့ ရပုံတွေ အဘယ်မျှလောက် များပြားသည်ကို ရေတွက်၍ ကုန်နိုင်မည်မဟုတ်ချေ။ ထိုကဲ့သို့ဖြစ်ခြင်းများသည် လုပ်သူများ၏ပေါ့လျော့ခြင်းများကြောင့်လည်းကောင်း၊ မရိုး သားခြင်းများကြောင့်လည်းကောင်း ဖြစ်လေသည်။ ၉

[Page 19]
နဝမတန်း မြန်မာစာ ကျောင်းသုံးစာအုပ် သမုဒ္ဒရာပင်လယ်ပြင်၌ လူပေါင်းများစွာပျက်စီးသော သင်္ဘောများအနက် အလုပ်သမား များ၏ ပေါ့လျော့ခြင်းကြောင့် ပျက်စီးသော သင်္ဘောတွေများစွာ ပါရှိကြလေသည်။ ထိုကဲ့သို့ အလုပ်သမား ပေါ့လျော့တတ်ကြောင်း သိကြသဖြင့် လေယာဉ်ပျံအလုပ်ရုံများ၌ လုပ်သမျှသော အစိတ်အပိုင်းတို့ကို အိတ်စ်ရေးဓာတ်မှန်ဖြင့် အနာအဆာများကို ကြည့်ရလေသည်။ သံအလုပ်များလည်း သွန်းခြင်း လုပ်ခြင်းများ၌ပေါ့လျော့ကြသဖြင့် အကြီးအကျယ်ပျက်စီးမှု တွေ ကမ္ဘာအရပ်ရပ်မှာ ဖြစ်ခဲ့ကြလေသည်။ အမေရိကန်တိုင်း မဆာကူဆက်နယ်၌ အလုပ်ရုံကြီးတစ်ခုမှာ အလုပ်လုပ်ရင်းပြိုကျရာ လူပေါင်း တစ်ရာ့အစိတ်သေဆုံးလေသည်။ ဤကဲ့သို့ဖြစ်ခြင်းသည် အဆောက်အအုံကိုဆောက်လုပ်သော ဆရာကြီး၏ ပေါ့လျော့မှု တစ်ခုကြောင့် ဖြစ်လေသည်။ အကြောင်းမူကား အရေးကြီးသောနေရာများ၌ထားအပ်သော သံတိုင် များမှာ သွန်းရာ၌မသေမချာ မခိုင်မခံ့ ဝယ်ယူအသုံးပြုရာ၌လည်း သေသေချာချာ မစစ်ဆေးခြင်း ကြောင့် ဖြစ်လေသည်။ ဂဏန်းသင်္ချာအရ အဘယ်မျှလောက်လုံးပတ်ထုထည်ရှိသောသံသည် အဘယ်နှစ်ပေရှိ သည့်အခါ အဘယ်မျှသော အလေးချိန်အားကို ခံနိုင်မည်ဟုဆိုသော်လည်း အတွက်အဘယ်မျှ ပင် မှန်စေကာမူ သွန်းလုပ်သောသံမှာအမြှုပ်တွေလေတွေ အတွင်း၌တစ်နေရာရာမှာ ခို၍ နေချေက ကျိုးပဲ့ပျက်စီး ရမည်သာတည်း။ ထိုအလုပ်တိုက်ကြီး၌သုံးသောသံတိုင်များမှာ အခေါင်းနှင့်သံတိုင်များ ဖြစ်ကြလေရာ တစ်ဖက်၌ပျဉ်လိုထူ၍ တစ်ဖက်၌စက္ကူလိုပါး၍ နေသည်ကို သတိမထားကြခြင်းကြောင့် ထိုကဲ့သို့ ပျက်စီးရခြင်း ဖြစ်ရလေသည်။ ကနေဒါပြည်၌ တံတားကြီးတစ်ခု အကြီးအကျယ်ပျက်စီးသဖြင့် ကမ္ဘာကြီးတုန်လှုပ်ခဲ့ဖူးလေ သည်။ ထိုတံတားကြီးမှာ ကွီးဘတ်မြို့ စိန်လောရင်း မြစ်တံတားကြီး ဖြစ်လေသည်။ ၎င်းတံတား ကြီးသည် တစ်နေ့သ၌ ကပ်ဘုတ်စက္ကူလို မြစ်ထဲသို့ ကွေးပျော့ခွေယိုင်လျက်ကျ၍ သွားရာလူပေါင်း တစ်ရာ ရေထဲ၌သေဆုံးကြလေသည်။ ထို့ပြင် ဒေါ်လာသန်းပေါင်းများစွာ ကုန်ကျခဲ့ရလေသည်။ ထိုအကြောင်းနှင့်ပတ်သက်၍ ကနေဒါပြည် အစိုးရမင်းများက စုံစမ်းရေးကော်မတီ တစ်ခု ဖွဲ့စည်း စုံစမ်းရာ အတိုင်ပင်ခံအင်ဂျင်နီယာဖြစ်သူ မစ္စတာသီယောဒိုး တူးပါးက နံပါတ် ၉ ကြိုးကြီးကို ပို၍ မကွေးရအောင် ချက်ချင်းဂရုမစိုက်ကြသည့်အတွက် ဤကဲ့သို့ဖြစ်ရကြောင်း၊ ထိုအလုပ်မှာ နာရီထက်ပို၍ ကြာဖို့မရှိကြောင်း၊ စရိတ်မှာ သစ်သားနှင့်ဝက်အူ ဒေါ်လာတစ်ရာဖိုးလောက် ပို၍ ကုန်ဖို့မရှိကြောင်း၊ အခြားဖိနှိပ်ခြင်းဆိုင်ရာ ကြိုးများ၌ ယခုတွေ့ရှိရသော အပြစ်အနာများမှာ လွယ်ကူစွာပြုပြင်နိုင်ဖို့ရှိသဖြင့် ထိုတံတားကြီးမှာအရှည်သဖြင့် စိတ်ချရလောက်ပါလျက် မပျက် ၁၀

[Page 20]
ကျောင်းသုံးစာအုပ် မြန်မာစာ တန်ဘဲ ပျက်စီးရကြောင်းနှင့် အစီရင်ခံလေသည်။ နဝမတန်း ကုန်း၌လည်းကောင်း၊ ပင်လယ်၌လည်းကောင်း ပျက်စီးခဲ့ခြင်းများသည် အများအားဖြင့် သင်္ဘော၊ ရထားခေါင်း လုပ်ကိုင်သူတို့၏ ပေါ့လျော့မှုကြောင့် ဖြစ်ကြလေသည်။ ဤပေါ့လျော့မှုသည် ရာဇဝတ် အပြစ်ဒဏ်သင့်သော အမှုမဟုတ်ပေ။ သို့သော်လည်း ၎င်း တို့၏ ပေါ့လျော့မှုသည် လူသတ်မှု ဓားပြမှုထက် ပိုမိုကြီးလေးသော အပြစ်သင့်လေသည်။ သို့ဖြစ်လေရာ မိမိ၏အလုပ်ကို ပေါ့လျော့စွာလုပ်သူများသည် အဘယ်မျှလောက်ဆိုးဝါး သည်။ အဘယ်မျှလောက်ကြီးလေးသော အပြစ်သင့်နိုင်သည်ကို ကောင်းစွာသတိချပ်ရာသည်။ ၂ဝ ရာစု ခက်ဆစ်အဖွင့် ၁။ ဒီ ပီမိုးနင်း တည်ခြင်း။ တည်ဆဲအခိုက်အတန့်။ အဖြစ်နှင့် အပျက်တို့၏ကြား အခိုက်အတန့်။ ၂။ ဒီတွင်မတန်၊ ဘင်ဆက်ဆံလျက် . . တစ်ခုပျက်ပြီး တစ်ခုသို့ပြောင်းလဲသွားသည်။ ၃။ ဒြပ် ၄။ ဘင် ၅။ ဘွိုင်လာ ၆။ သက်သေခံ အဓိကအချက်များ အကောင်အထည်။ ပျက်ခြင်း။ ပျက်ဆဲအခိုက်အတန့်။ ရေနွေးငွေ့အားကို အသုံးချရန် ရေကိုကျိုရသည့် သံအိုးကြီး။ သက်သေအဖြစ် တရားရုံးတွင် အစစ်ဆေးခံသည်။ စာရေးဆရာ ပီမိုးနင်းသည် စာဖတ်သူများအား ကြီးပွားခြင်းအခြေခံကိုသိရှိစေရန် ရည်ရွယ်၍ ရေးဖွဲ့ထားပါသည်။ မည်သည့်အလုပ်ကိုမဆို စေ့စပ်သေချာပြီးပြတ်အောင် ဆောင်ရွက်ရမည်။ အလုပ်ဆောင်ရွက်ရာတွင် ပေါ့လျော့မှုမရှိစေဘဲ ဆောင်ရွက်မှသာ ရေရှည်အကျိုး ရှိနိုင်ပါမည်။ ပေါ့လျော့စွာလုပ်ဆောင်ခြင်း၏ ဆိုးကျိုးကိုလည်း နားလည်ရှောင်ရှားရမည်။ စာရေးသူသည် ရိုးရှင်းလွယ်ကူသော စကားလုံးများဖြင့် စာဖတ်သူနားလည်အောင် ရေးဖွဲ့ထားပါသည်။ ၁၁

[Page 21]
နဝမတန်း မြန်မာစာ ကျောင်းသုံးစာအုပ် လေ့ကျင့်ခန်း Q ၁။ ပေးထားသောစကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ အလေ့၊ မသေမချာ၊ အမြီး၊ အမြှုပ်၊ ရာဇဝတ် ၂။ အောက်ပါစကားလုံးများကို ဝါကျဖွဲ့ပါ။ စေ့စပ်သေချာ၊ အကျိုးယုတ်၊ ပေါ့လျော့၊ သတိချပ်၊ မခိုင်မခံ့ > ၃။ အလုပ်ကိုမည်ကဲ့သို့လုပ်ဆောင်ရမည်ဟု လမ်းညွှန်ထားသနည်း။ ၉၄။ ၄။ အလုပ်ကို မသေမချာ မပြီးမပြတ်လုပ်ခြင်းသည် မိမိကိုယ်တိုင်နှင့် အခြားသူများအတွက် အကျိုးယုတ်စေသော အကြောင်းအရာများကို ရေးသားပါ။ ၄၅။ ဤစကားပြေကိုလေ့လာခြင်းဖြင့် မည်သည့်အကျိုးကျေးဇူးများရရှိသနည်း။ ၁၂

[Page 22]
၄။ လေးချိုး (ကဗျာ) ပိတောက်ရွှေဝါ လတန်ခူးပေမို့၊ အလှထူးပါဘိ မြမြဖူးရယ်တဲ့၊ ခိုင်ရွှေဝါ ။ တကယ်တမ်းသာဖြင့် ဘယ်ပန်းသော် စံမတူဘု နန္ဒမူ ဖန်ဂူထိပ်မှာလ ပစ္စေကာ ချွေးတော်သိပ်ရတယ် အေးရိပ်ဆာယာ။ တစ်နှစ်တွင် သည်တစ်လပေပ တစ်လတွင် တစ်ရက်ထဲ ခက်ခဲတဲ့ ရက်ဗုဒ္ဓာ ပွင့်ရှာကြ စုံမြိုင်တွင်း။ မြူမင်းလွင် ထန် ကြူသင်း တာချိန်ယံမတော့ ရွှေဝတ်ဆံ ငုံတံညှောက်ကယ်နှင့် ခါသင်္ကြန် ဂိမှာန်ရောက်ပြန်တော့ သိန်သရေ ထိန်ဝေလို့တောက်တဲ့ပြင် လမ်းတစ်လျှောက် သင်းပါဘိ ဆန်းသလောက် မလင်းနိုင်ဘု ပန်းပိတောက်မင်း။ ၁၉ ရာစု ခက်ဆစ်အဖွင့် ၁။ ချွေးတော်သိပ် အမောဖြေသည်။ ၂။ ဂိမှာန် နွေဥတု။ ၃။ စုံ တော။ ၄။ ဆာယာ အရိပ်။ ၁၃ ဦးကြော့

[Page 23]
ကျောင်းသုံးစာအုပ် ၅။ တာချိန်ယံ ၆။ နန္ဒမူဖန်ဂူ ၇။ ပစ္စေကာ ၈။ မလင်းနိုင် . မြန်မာစာ အတာကူးချိန်၊ နှစ်ကူးချိန်။ နဝမတန် ဟိမဝန္တာရှိ မဉ္ဇူသက နတ်ပန်းပင်ပေါက်ရာ လိုဏ်ဂူ။ ပစ္စေကဗုဒ္ဓါ၊ ဘုရားငယ်။ ပြောမပြနိုင်။ မြူခိုး။ တော။ ကြုံတောင့်ကြုံခဲရက်မြတ်။ ကျက်သရေ။ ၉။ မင်းလွင် ၁ဝ။ မြိုင် ၁၁။ ရက်ဗုဒ္ဓာ ၁၂။ သိန်သရေ အဓိကအချက်များ ပိတောက်ရွှေဝါကဗျာသည် စာဆို ဦးကြော့ရေးသားသော လေးချိုးကဗျာ အမျိုးအစား ဖြစ်သည်။ စာဆိုသည် နှစ်သစ်ကူးချိန် နွေအကူးတွင် ပွင့်ဖူးသော ပိတောက်ပန်း အကြောင်းကို တင်စားရေးဖွဲ့ထားပါသည်။ လေ့ကျင့်ခန်း Q ၁။ ပေးထားသောစကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ ဖူး၊ မြူ၊ သင်္ကြန်၊ ထိန်၊ တောက် ၂။ အောက်ပါစကားလုံးများကို ဝါကျဖွဲ့ပါ။ ခက်ခဲ၊ တကယ်တမ်း၊ အေးရိပ်၊ ကြူသင်း၊ ရွှေဝတ်ဆံ ၃။ စာဆိုက ပိတောက်ပန်း၏ တင့်တယ်လှပပုံကို မည်သို့ရေးဖွဲ့ထားသနည်း။ ၄။ ပန်းပိတောက်မင်းဟု အဘယ်ကြောင့်ခေါ်ဆိုထိုက်သနည်း။ ၉၅။ ၅။ ပတ်ဝန်းကျင်ရှိ သင်နှစ်သက်သည့် ပန်းအမည်ကို ဖော်ပြပါ။ ထိုပန်း၏ လှပတင့်တယ်ပုံ ကို ရေးသားစီကုံးပါ။ ၉ ၆။ ခါသင်္ကြန်နှင့် ပန်းပိတောက် ဟူသောခေါင်းစဉ်ဖြင့် စာတစ်မျက်နှာခန့် စီကုံးရေးသားပါ၊ ၁၄

[Page 24]
၅။ အတ္ထုပ္ပတ္တိ (သုတရသ စကားပြေ) မက္ခရာမင်းသားကြီး မက္ခရာမင်းသားကြီးသည် အမရပူရ ပထမမြို့တည် ဗဒုံမင်းတရားကြီးနှင့် ဒုတိယ မြောက်နန်း မိဖုရား သီရိမဟာရတနာ ဒေဝီတို့မှ သက္ကရာဇ် ၁၁၅၃ ခုနှစ်တွင် ဖွားမြင်တော်မူသော သားတော် ဖြစ်လေသည်။ ငယ်မည် မောင်ပျို၊ ဘွဲ့တော် မင်းရဲကျော်စွာဖြစ်၍ မက္ခရာမြို့၊ ဗန့်ကျီ တိုက်များကို ကံကျွေးခံရသည်။ သက္ကရာဇ် ၁၂၁ဝ ပြည့်နှစ် သက်တော် ၅၇ နှစ်တွင် ကံတော်ကုန် သည်။ မက္ခရာမင်းသားကြီးသည် ခမည်းတော်ဗဒုံမင်းတရားကြီး လက်ထက်တော်၌ပင် တိုင်းရေး ပြည်မတော်၌ပင် တိုင်းရေးပြည်မှုအစုစုတို့တွင် ပါဝင်ထမ်းရွက်သဖြင့် အဆင့်ဆင့်ချီးမြှင့်မြှောက် စားတော်မူခြင်း ခံရသည့်ပြင် တူတော်များဖြစ်သော ဘကြီးတော်ဘုရားလက်ထက်၊ သာယာဝတီ မင်းလက်ထက်တို့၌လည်း ဦးရီးတော် မင်းသားကြီး ဌာနန္တရ၌ မင်းဧကရာဇ်နှင့်မင်းညီမင်းသား၊ မှူးမတ်သေနာပတိ၊ တိုင်းသားပြည်သူရှင်လူအပေါင်းတို့၏ ရိုသေလေးစားခြင်းကို ခံရပေသည်။ တစ်ပါးမင်းသားများနည်းတူ နန်းတော်အတွင်း အာဏာလုမှုများ၌ ပါဝင်မည်ဆိုသော် ပါဝင်ခွင့်ရှိ သော်လည်း မက္ခရာမင်းသားကြီးသည် နိုင်ငံရေးအရှုပ်အထွေး အာဏာလုမှုများ၌ မပါမဝင်၊ နိုင်ငံတော်အကျိုး တိုင်းသူပြည်သားများအကျိုးသာ မျှော်ကိုးလျက် ကြီးပွားရာကြီးပွားကြောင်း တိုးတက်ရာတိုးတက်ကြောင်းတို့ကို ကြံဆောင်လေ့လာမှု၌သာလျှင် ပျော်ပိုက်သဖြင့် ထိုစဉ်က နိုင်ငံရေး အရှုပ်အထွေးများ၌ မင်းညီမင်းသား မှူးမတ်သေနာပတိတို့ ကပ်ငြိပါဝင် ယိမ်းယိုင် ပျက်စီးကြသော်လည်း မက္ခရာမင်းသားကြီးမူကား ထိုသို့သော အရေး၊ ဘေးအန္တရာယ်တို့နှင့် လွတ်ကင်းလျက် ကံကုန်သည်အထိ မယိမ်းမယိုင် မြဲခိုင်တည်ငြိမ်ခဲ့လေသည်။ ဘကြီးတော်ဘုရားလက်ထက် ပထမအင်္ဂလိပ်မြန်မာစစ်၌ မြန်မာလူမျိုးတို့ အရေးမလှ ဆုံးရှုံးရ၍ ရန္တပိုရွာတွင် အညံ့ခံစာချုပ်ကို လက်မှတ်ရေးထိုးချုပ်ဆိုပြီးနောက် အင်္ဂလိပ်တို့အား စစ်လျော်ကြေးငွေ တစ်ကုဋေ ပေးလိုက်ရသည်တွင် မြန်မာ့နန်းတော် အင်းဝမြို့ရှိ အချို့အချို့သော မင်းညီမင်းသား မှူးမတ်သေနာပတိတို့မှာ အိပ်ပျော်နေရာမှ နိုးလာဘိသကဲ့သို့ ခေတ်သစ်ကြီးနှင့် ရင်ဆိုင်တိုးနေသည်ကိုတွေ့ ရလေသည်။ မြန်မာနိုင်ငံတော်သို့ အနောက်နိုင်ငံသားတို့ပေါက်ရောက် လာကြသည်မှာ ထိုခေတ်မှသာမဟုတ် လွန်ခဲ့သည့် နှစ်ပေါင်း ၃ဝဝ ကျော် ၄၀ဝ ကပင် ပေါက်ရောက် လာခဲ့ကြပေသည်။ သို့သော် ထိုခေတ်က အနောက်နိုင်ငံသားတို့မှာ မြန်မာနိုင်ငံသားတို့ထက် ထူးထူးကဲကဲ ပိုမိုတိုးတက်ခြင်း မရှိသေးသဖြင့် မြန်မာနိုင်ငံသားတို့က ဂရုမပြုကြချေ။ သို့သော် ဘကြီးတော်ဘုရား လက်ထက်လောက်တွင်မူကား အနောက်နိုင်ငံသားတို့မှာ ခေတ်သစ်ထဲသို့ ၁၅

[Page 25]
နဝမတန်း မြန်မာစာ ကျောင်းသုံးစာအုပ် ကောင်းကောင်းကြီးရောက်နေကြပြီဖြစ်၍ အစစအရာရာတွင် မယှဉ်နိုင်လောက်အောင် တိုးတက် နေသည်ကို တွေ့ကြရလေသည်။ ထိုအခါ မက္ခရာမင်းသားကြီးကဲ့သို့ အမြော်အမြင်ကြီးသော မြန်မာကြီးများက မြန်မာနိုင်ငံသားတို့မှာ ယခုနဖူးတွေ့ ဒူးတွေ့ တွေ့ နေကြရသော အနောက် နိုင်ငံသားတို့နှင့်ယှဉ်လျှင် ခေတ်နောက်များစွာ ကျရောက်နေသည်။ အနောက်နိုင်ငံသားတို့နှင့် ပခုံးချင်းယှဉ်လျက် ခေတ်နှင့်ရင်ပေါင်တန်းမတက်နိုင်လျှင် ၎င်းတို့အတွက် မျှော်လင့်ဖွယ်မရှိ။ ရှေ့ရေး မကောင်း တစ်နေ့နေ့လွတ်လပ်ရေး လက်လွတ်လျက် သူတစ်ပါးခြေဖဝါးအောက်သို့ ရောက်ကြ တော့မည့်အရေးကို မြင်သဖြင့် မြန်မာနိုင်ငံတော်သားတို့၏ တိုးတက်မှုကို ကြိုးပမ်းရှာကြံကြလေ သည်။ ဤသို့ရှာကြံကြသူများတွင် မက္ခရာမင်းသားကြီးသည် တပ်ဦးက ချီတက်သူဖြစ်လေသည်။ နန်းစံလျက်ရှိသော တူတော် သာယာဝတီမင်း၏ ယုံကြည်လေးစားခြင်းခံရသူ လွှတ်တော် မင်းသားကြီးတစ်ပါး ဖြစ်သဖြင့် မက္ခရာမင်းသားကြီးမှာ နိုင်ငံတော်အကျိုးကို သူတစ်ပါးထက် ပေါက်မြောက်အောင်မြင်စွာ ဆောင်ရွက်နိုင်သော အခွင့်ရှိလေသည်။ ထိုသို့အခွင့်အရေးရှိသည်နှင့် လျော်စွာ ရန္တပိုစာချုပ်အရ အင်းဝနေပြည်တော်သို့ လာရောက်ကြသော အင်္ဂလိပ်အရေးပိုင် သံအရာရှိများ၊ စစ်ဗိုလ်များ၊ သာသနာပြုဆရာများ၊ ကုန်သည်များနှင့် တွေ့ဆုံနှီးနှောအရောတဝင် ပြု၍ အနောက်နိုင်ငံ၌ တိုးတက်နေသော ခေတ်သစ်ပညာ ဗဟုသုတများကို စုံစမ်းရှာမှီးလေသည်။ ဤသို့သောသူများတွင် အထူးသဖြင့် အင်းဝနေပြည်တော်သို့ တက်ရောက်၍ နန်းတော်အတွင်း ဝင်ထွက်ခစားနေသော အင်္ဂလိပ်ကုန်သည် အက်ဒဝပ်လိန်းဆိုသူနှင့် အထူးပင် သပ္ပါယဖြစ်ပြီးလျှင် မက္ခရာမင်းသားကြီးအလိုရှိရာတို့ကို အက်ဒဝပ်လိန်းက နိုင်ငံခြားမှ ယူဆောင်ပေးလေ့ရှိလေသည်။ ဤသို့ အက်ဒဝပ်လိန်းယူဆောင်ပေးသော ပစ္စည်းများတွင် အနောက်နိုင်ငံခေတ်သစ်ပညာအတတ် စာပေဗဟုသုတများကို ကကြီး မှ အ အထိ စုပေါင်းပြုစုထားသော စွယ်စုံကျမ်းကြီး ပါဝင်လာရာ မက္ခရာမင်းသားကြီးသည် ထိုကျမ်းကြီး၏ အကျိုးအာနိသင်များကို သိမြင်သဖြင့် ဤကျမ်းကြီးကို မြန်မာဘာသာပြန်ဆို ရေးသား၍ ငါတို့အမျိုးသားတို့ လက်ထဲသို့ ထည့်ပေးရပါမူကား ခေတ် နောက်ကျ၍နေကြသော အမျိုးသားတို့သည် အနောက်နိုင်ငံသားတို့နှင့် တန်းတူ၊ ခေတ်နှင့် ရင်ပေါင်တန်းလိုက်နိုင်ကြလိမ့်မည်တကားဟု နှလုံးသွင်းလျက် ထိုကျမ်းကြီးကို လေ့လာကျက်စား နိုင်ရန် မိမိကိုယ်တိုင် အင်္ဂလိပ်စာကို သင်ယူပြီးလျှင် အက်ဒဝပ်လိန်း၏ အကူအညီဖြင့် ကောင်းနိုး ရာရာ အခန်းအပိုဒ်များကို မြန်မာဘာသာပြန်ဆိုရေးသားလေသည်။ သို့သော် အဆိုပါ စွယ်စုံကျမ်း ကြီးမှာ အုပ်ရေ ၄၅ အထိ ရှိသည်ဖြစ်၍ နှစ်ပေါင်းများစွာ ပြန်ဆိုမှ ပြီးစီးမည်ဖြစ်ရာ ထို အတောအတွင်း မြန်မာလူမျိုးတို့ အင်္ဂလိပ်စာတတ်မြောက်၍ ကိုယ်တိုင်လေ့လာနိုင်စိမ့်သောငှာ အက်ဒဝပ်လိန်းအား အင်္ဂလိပ်အဘိဓာန်ကိုမြန်မာဘာသာသို့ ဦးစွာပြန်ဆိုရေးသားစေ၍ မြန်မာပိုင်း ၁၆

[Page 26]
S ကျောင်းသုံးစာအုပ် မြန်မာစာ နဝမတန်း ကို မင်းသားကြီးကိုယ်တိုင် သေချာစေ့စပ်စွာ ပြင်ဆင်ပြီးလျှင် အင်္ဂလိပ်သက္ကရာဇ် ၁၈၄၁ ခုနှစ်တွင် ကာလကတ္တားမြို့ရှိသာသနာပြုစာပုံနှိပ်တိုက်တွင်ပုံနှိပ်ထုတ်ဝေစေလေသည်။ဤ“အင်္ဂလိပ်-မြန်မာ အဘိဓာန်ကြီး” စီရင်ရေးသား ထုတ်ဝေခြင်း၏ ရည်ရွယ်ချက်ကို မက္ခရာမင်းသားကြီးကိုယ်တိုင် မြန်မာဘာသာဖြင့် စီရင်ရေးသားသော နိဒါန်း၌ “ဗဟုသုတကို အလိုရှိသော မြန်မာလူမျိုးတို့အား အင်္ဂလိပ်ဘာသာကို မြန်မာဘာသာအားဖြင့် နားလည်သိမြင်ခြင်းအကျိုးငှာ မက္ခရာမင်းသားကြီးက သင်္ဘောကပ္ပီတံလျင်ကို အင်္ဂလိပ်အဘိဓာန်ရှိသည်အတိုင်း မြန်မာဘာသာ မှန်ကန်အောင် ပြန်ဆိုပါ ဆို၍ မြန်မာသက္ကရာဇ် ၁၁၉၅ ခု၊ အင်္ဂလိပ်သက္ကရာဇ် ၁၈၃၃ ခုနှစ်စ၍ ပြန်ဆိုရေးသားသည်။ ပြန်ဆိုအပ်သော အင်္ဂလိပ်အဘိဓာန်သည်ကား အင်္ဂလိပ်အက္ခရာကို ဖတ်နိုင်ကာမျှသင်ပြီး၍ ရှေ့နောက်စကားကြည့်ရှုမှတ်သားပြီးလျှင် ထိုအဘိဓာန်စာကို အမှီပြု၍ အင်္ဂလိပ်ပညာစာ၄၅မှစ၍ အင်္ဂလိပ်စာတို့ကို မြန်မာဘာသာအားဖြင့် သိမြင်နားလည်နိုင်ရာရှိသည်။” ဟူ၍ ပြဆိုမှာကြားထား လေသည်။ မက္ခရာမင်းသားကြီးသည် မြန်မာအမျိုးသားတို့ ခေတ်သစ်ပညာ ဗဟုသုတတိုးတက်ရေး အတွက် ဤမျှကြိုးစားခဲ့သော်လည်း လက်မွန် ပထမ ကြံစည်ရသူဖြစ်သောကြောင့် အင်္ဂလိပ်-မြန်မာ အဘိဓာန်သာ ပြီးမြောက်၍ ပညာစွယ်စုံကျမ်းကြီးကို ဘာသာပြန်ဆိုရေးသားခြင်းမူကား ပုဒ်ရေ အနည်းငယ်သာ စတင်ပြန်ဆိုနိုင်၍ အပြီးတိုင်ရောက် ပေါက်မြောက်အောင်မူကား မဆောင်ရွက်ခဲ့ နိုင်ချေ။ အဘိဓာန်ကြီးမှာမူ ဒီမိုင်းဆိုက်ကြီးဖြင့် ပုံနှိပ်၍ စာမျက်နှာ ၁ မှ ၄၆၈ အထိ အတော်ပင် ကျယ်ဝန်းလေသည်။ ဤမက္ခရာမင်းသားကြီး၏ လက်ရာစာအုပ်ကြီးကို ယခုတိုင် မျက်မြင်ထင်ရှား တွေ့ ရပေသေးသည်။ ၂ဝ ရာစု ခက်ဆစ်အဖွင့် ၁။ ကံကျွေး ၂။ ကြီးပွား ၃။ တိုးတက် ၄။ ဒီမိုင်း ၅။ ပေါက်ရောက် ၆။ မှူးမတ် လက်မွန် ၇။ ၈။ လွှတ်တော် ဇေယျ - ထောက်ပံ့ပေးကမ်းသောပစ္စည်း၊ ရိက္ခာ။ အခြေအနေတိုးတက်သော၊ ကောင်းစားသော။ ပွားများလာသည်။ စည်ပင်ထွန်းကားလာသည်။ အလျား ၂၂ ၂ လက်မ အနံ ၁၇၂ လက်မရှိ စက္ကူအရွယ်။ နှံ့စပ်ဝင်ဆံ့သည်။ ခရီးတွင်သည်။ ရှင်ဘုရင်၏ အတိုင်ပင်ခံပုဂ္ဂိုလ်။ ရှေးဦးရှေးဖျား။ ဘုရင်နှင့် ဝန်ကြီးများ တိုင်းပြည်ကိစ္စအဝဝကို တိုင်ပင် ဆောင်ရွက်ရာအဆောက်အအုံ။ ၁၇

[Page 27]
နဝမတန်း မြန်မာစာ ၉။ သေနာပတိ ၁၀။ သပ္ပါယ စစ်သူကြီး။ သင့်လျော် လျောက်ပတ်ခြင်း။ အဓိကအချက်များ ကျောင်းသုံးစာအု မက္ခရာမင်းသားကြီးသည် အလောင်းတရားကြီး၏ မြေးတော်၊ ထီးနန်းမျိုးရိုးဖြစ်သည်။ မင်းသားတစ်ပါးဖြစ်သော်လည်း တိုင်းပြည်ရေးကို စွမ်းစွမ်းတမံ ဆောင်ရွက်ခဲ့သူဖြစ်သည်။ တိုင်းပြည်တိုးတက်ရေးကိုသာ ရှေးရှုခဲ့သည်။ မက္ခရာမင်းသားကြီးသည် အနောက်နိုင်ငံသားများနှင့် နဖူးတွေ့ ဒူးတွေ့ဆုံရသောကြောင့် အနောက်နိုင်ငံသားများနှင့် ပခုံးချင်းယှဉ်နိုင်အောင် မြန်မာနိုင်ငံသားတို့၏ တိုးတက်မှုကို ကြိုးပမ်းရှာကြံခဲ့သည်။ နိုင်ငံတော်၏အကျိုးကို သူတစ်ပါးထက် ပေါက်မြောက်အောင်မြင်စွာ ဆောင်နိုင်ခဲ့သူ ဖြစ်သည်။ အနောက်နိုင်ငံခေတ်သစ်ပညာအတတ်၊ စာပေဗဟုသုတများကို ကကြီးမှ အ အထိ စုပေါင်းပြုစုထားသော စွယ်စုံကျမ်းကြီးကို ဘာသာပြန်ဆိုခဲ့သည်။ အင်္ဂလိပ်-မြန်မာ အဘိဓာန်ကြီးကို ပြုစုခဲ့သူလည်းဖြစ်သည်။ မက္ခရာမင်းသားကြီးသည် မျိုးချစ်စိတ်ရှိသော မင်းသားတစ်ပါးဖြစ်သည်။ လေ့ကျင့်ခန်း ၁။ အောက်ပါဝါကျများမှ ကွက်လပ်များ၌ သင့်လျော်သော နောက်ဆက်ကိုထည့်ပါ။ (က) တစ်နေ့သ . . . . မိန်းမတစ်ယောက်။ သားငယ် . . . . ပိုက်ချီ . . . . နေအိမ် . . . ထွက်သွားလေ၏။ .... ( ခ ) မောင်ဘ . . . . မောင်မြတို့ . . . . ညီအစ်ကိုဖြစ် . . . . တစ်ယောက် တစ်ယောက် . . . ချစ်ခင် . . . . မရှိကြချေ။ (ဂ) မောင်မောင် . . . ခြေထောက်အနာရှိ ... အပြေးကောင်းပါ . . . . အပြေးပြိုင်ပွဲ . . . . အနိုင် . . . . . . . . ရှုံးသွားလေ၏။ (ဃ) မီးရထား . . . . .. ရန်ကုန် ... နံနက် ၄ နာရီခွဲထွက် . . . ပြည် . . နေ့လယ် ၁၂ နာရီ . . . . ဆိုက်ရောက်သည်။ ၁၈

[Page 28]
ကျောင်းသုံးစာအုပ် မြန်မာစာ နဝမတန်း ( င ) မိုးကြီးသော . . . . မြစ်ရေတိုးလာ.... အမေ.... လှေငယ် . . . . ဈေးသွား ရ၏။ ပြီး ၂။ အောက်ပါစာပိုဒ်ကို အနှစ်ချုပ်ပေးပါ။ မက္ခရာမင်းသားကြီးသည် ထိုကျမ်းကြီး၏ အကျိုးအာနိသင်ကို သိမြင်သဖြင့် ဤကျမ်း ကြီးကို မြန်မာဘာသာပြန်ဆိုရေးသား၍ ငါတို့သိမြင်သဖြင့် ဤကျမ်းကြီးကို မြန်မာဘာသာပြန်ဆို နောက်ကျ၍ နေကြသောအမျိုးသားတို့သည် အနောက်နိုင်ငံသားတို့နှင့် တန်းတူခေတ်နှင့် ရင် ပေါင်တန်းလိုက်နိုင်ကြလိမ့်မည်တကားဟု နှလုံးသွင်းလျက် ထိုကျမ်းကြီးကို လေ့လာကျက်စားနိုင် ရန် မိမိကိုယ်တိုင် အင်္ဂလိပ်စာကို သင်ယူပြီးလျှင် အက်ဒဝပ်လိန်း၏ အကူအညီဖြင့် ကောင်းနိုး ရာရာ အခန်းအပိုဒ်များကို မြန်မာဘာသာပြန်ဆိုရေးသားလေသည်။ ❤ ၃။ မက္ခရာမင်းသားကြီး၏ မြန်မာအမျိုးသားတို့အပေါ်၌ ကျေးဇူးပြုသွားသော အချက်ကား အဘယ်နည်း။ ၄။ မက္ခရာမင်းသားကြီးနှင့် အခြားသောမင်းညီမင်းသားတို့မတူပုံကို ရှင်းလင်းပြောပြပါ။ ၄၅။ မက္ခရာမင်းသားကြီးအားအမြော်အမြင်ကြီးသောပုဂ္ဂိုလ်ဖြစ်သည်ဟုသင်အဘယ်ကြောင့် ဆိုနိုင်သနည်း။ P၆။ မြန်မာအမျိုးသားတို့တိုးတက်ရေးအတွက်မက္ခရာမင်းသားကြီးသည်မည်သို့ကြိုးပမ်းခဲ့၍ မည်မျှလောက်အထိ အောင်မြင်ခဲ့ပါသနည်း။ ၁၉

[Page 29]
၆။ လင်္ကာ (ကဗျာ) ဘဝနှင့်အလှ မြင်မြင်သမျှ ဤလောကတွင်၊ အလှတို့ဖြင့် ပြည့်ဘိ၏။ မြင်မြင်သမျှ၊ ဤလောကဝယ် အလှတို့ဖြင့်၊ ခြယ်သဖြင့်လည်း မြင်ခွင့်ရှိမှ၊ မြင်စွမ်းရသည် အလှဟူငြား၊ မြင်သည်ထားဦး ခံစားသိတတ်၊ ခံယူတတ်မှ ကျိုးမြတ်ပီတိ၊ ရင်ဝယ်ငြိ၏။ ဪ လူ့ဘုံလောကာ၊ ရခဲစွာကို ရလှာခဏ၊ တစ်ဘဝဝယ် အလှမမြင်၊ လှမမင်ဘဲ မြင်ရန်မဖွေ၊ ဖွေရန်မသိ ငါဖြစ်ဘိမူ၊ ငါ၏ဘဝ ထိုခဏသည်၊ မည်မျှရှုံးလိုက်လေမည်နည်း။ ၂ဝရာစု မောင်စွမ်းရည် ခက်ဆစ်အဖွင့် ၁။ ခံယူ ၂။ ပီတိ ၃။ ဘဝ 오늘 ၄။ မမင် ကျလာသည်ကို ရယူသည်။ သဘောပေါက်ပြီး ယုံကြည် လက်ခံသည်။ နှစ်သက်ခြင်း။ အဖြစ်၊ ဖြစ်ခြင်း။ မတွယ်တာ။ မစုံမက်။ ၂ဝ

[Page 30]
9 Mynmar F2(B) ကျောင်းသုံးစာအုပ် အဓိကအချက်များ မြန်မာစာ နဝမတန်း လောကကြီး၌မြင်တွေ့ ရသမျှအရာတို့တွင် အလှတရားများရှိကြသည်။ အလှတရားကို ရှုမြင်တတ်ရန်၊ တန်ဖိုးထားတတ်ရန် လိုအပ်သည်။ ဘဝကို အကျိုးရှိရှိ အသုံးချတတ်လျှင် တန်ဖိုးဖြတ်၍ မရနိုင်ပါ။ လောကသဘာဝ၊ အလှကို ရှုမြင်တတ်ရန်လိုအပ်သည်။ ဘဝ၏ တစ်ခဏတွင် အလှတရားကိုမမြင်တတ်သူ၊ ရှာဖွေရန်မသိသူများသည် လူဖြစ်ရှုံး ရပေလိမ့်မည်။ လေ့ကျင့်ခန်း ၆ ၁။ အောက်ပါစကားလုံးများကို ဝါကျဖွဲ့ပါ။ ခြယ်သ၊ မြင်ခွင့်၊ ရင်ဝယ်၊ မည်မျှ၊ လူ့ဘုံ ၂။ ပေးထားသောစကားလုံးများ၏ ဆီလျော်သော အနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ မြင်၊ စွမ်း၊ ခံစား၊ ခွင့်၊ ခဏ ၃။ အောက်တွင်ပေးထားသောစာပိုဒ်မှ ကာရန်တူစကားလုံးများကိုရှာဖွေပါ။ မည်သည့် ကာရန်စနစ်ဖြင့် ဖွဲ့ဆိုထားကြောင်းရှင်းပြပါ။ “မြင်မြင်သမျှ၊ ဤလောကဝယ် အလှတို့ဖြင့်၊ ခြယ်သဖြင့်လည်း မြင်ခွင့်ရှိမှ၊ မြင်စွမ်းရသည် အလှဟူငြား၊ မြင်သည်ထားဦး" ၄။ ဘဝနှင့်အလှ ကဗျာကိုဖတ်ရှုရခြင်းဖြင့် မည်သို့ခံစားရသနည်း။ ဆွေးနွေးတင်ပြပါ။ 3* ၅။ ဘဝနှင့်အလှကဗျာဖွဲ့ ဆိုမှုမှရရှိသည့်သင်ခန်းစာကို မိမိနားလည်သလို သုံးသပ်ပြပါ။ ၆။ မိမိဘဝတွင် အလှတရားများကို မြင်အောင်ကြည့်တတ်ရမည်။ အဘယ်ကြောင့်နည်း။ ၂၁

[Page 31]
၇။ ဇာတ်တော်ကြီးဝတ္ထု သားတရားပြဿနာဖြင့် စုံစမ်းခန်း သားတရားဟူသည်ကား တစ်နေ့သ၌ မိန်းမတစ်ယောက်သည် မိမိသားငယ်ကို ပိုက် လျက် ရေချိုးအံ့သောငှာ မဟော်သဓာသုခမိန် စီရင်သော ရေကန်သို့လာလတ်၍ ထိုရေကန် သားငယ်ကို ရေချိုးပြီးသော် မိမိရေချိုးအံ့သောငှာ သားငယ်ကို အဝတ်ပေါ်၌ သိပ်ထားပြီးလျှ ရေကန်နားသို့ ဆင်းသက်လေ၏။ ထိုအခါ ဘီလူးမတစ်ယောက်သည် ထိုသူငယ်ကိုမြင်လျှင် စားခုံ သောစိတ်ရှိသဖြင့် မိန်းမအသွင်ဖန်ဆင်းလျက် လာလတ်၍ “ အဆွေမ၊ ဤသူငယ်သည် ချစ် သနားဖွယ်ရှိ၏။ သင့်သားပေလော”ဟု မေး၏။ သူငယ်အမိလည်း“ အဆွေမ၊ ကျွန်ုပ်သားပင်တည်း ဟုဆိုလတ်သော် ဘီလူးမသည် ထိုသူငယ်ကိုချီ၍ “နို့တိုက်စမ်းပါရစေ”ဟု ဆို၏။ သူငယ်အမိလည် သဘောရိုးထင်၍ “တိုက်ပါတော့”ဟုဆိုလျှင် ဘီလူးမသည် သူငယ်ကိုပိုက်၍ နို့တိုက်ယော အတန်ငယ်ရွှင်စေ၍ ဆောင်ယူပြေးလေ၏။ သူငယ်အမိလည်း “ငါ့သားကိုယူ၍ အဘယ်၌၊ သွားမည်နည်း” ဟုလိုက်လျက် ဘီလူးမကို ကိုင်ဆွဲ၏။ ဘီလူးမသည်လည်း “သင့်သား အဘယ် ရှိသနည်း။ ဤသူငယ်ကား ငါ့သားတည်း”ဟုဆို၏။ ဤသို့ငြင်းခုံကြလျက် ဘုရားလောင်းကစားရာ ဇရပ်တံခါးဝသို့ရောက်ကြလေ၏။ ဘုရားလောင်းသုခမိန်သည်ဆိုခဲ့ပြီးသောနည်းဖြင့် မေးမြန်းပြီးလျှင် ထိုမိန်းမနှစ်ယောက်ကို ခေါ်စေ၍ ရောက်သောအခါ “သင်တို့ အဘယ်ကြောင့် ခိုက်ရန်ဖြစ်ကြသနည်း”ဟုမေး၏၊ ၂ . ဘီလူးမသည် “အရှင့်သား၊ ကျွန်ုပ်သားကို ကျွန်ုပ်ရင်၌ပိုက်ချီ၍ အလိုအလျောက် ခရီးသွားပါသည်၊ ဤမိန်းမသည် ကျွန်ုပ်ကိုမျှ မသိမကျွမ်းဘဲလျက် သူ့သားကို ယူဘိသည်ဟု ယိုးစွပ်ခဲ့သည်”ဟုဆို ၏။ သူငယ်အမိကလည်း “ အရှင့်သား၊ ထိုသို့မဟုတ်ပါ "ဟုဆို၍ အလုံးစုံဟုတ်တိုင်း ပြန်ကြား လေ၏။ ဘုရားလောင်းသည်စကားနှစ်ရပ်ကိုကြားပြီး၍ ထိုမိန်းမတို့အမူအရာလက္ခဏာကိုဆင်ခြင် လတ်သော် ဤမိန်းမကား မျက်တောင်လည်းမခတ်၊ မျက်ထောင့်လည်းနီ၏။ ရဲလည်းရဲရင့်၏ ဘီလူးမတည်း။ ဤမိန်းမကား သူငယ်အမိတည်းဟု အဟုတ်အမှန်သိပြီး၍ “သင်တို့ငါ့အဆုံးအဖြတ် ၌ တည်ကြအံ့လော့” ဟုမေး၏။ “အရှင့်သား၊ တည်ပါမည်” ဟုနှစ်ဦးလုံးဝန်ခံကြလျှင် မဟော်သဓာ သုခမိန်သည် မြေ၌ စည်းသားပြီးသော် စည်းပေါ်၌ ထိုသူငယ်ကိုသိပ်ထား၍ ဘီလူးမကို သူငယ် လက်တို့၌ သူငယ်၏အမိကို ခြေတို့၌ကိုင်စေပြီးလျှင်“သင်တို့နှစ်ယောက်လုကြကုန်။ လုနိုင်သော သားရှင်ဖြစ်စေ”ဟု ဆို၏။ ထိုမိန်းမနှစ်ယောက်တို့လည်း ဘုရားလောင်းဆိုတိုင်း လုကြလတ်သေ သူငယ်သည် အလွန်နာကျင်သည်ဖြစ်၍ သည်းစွာငိုလတ်လျှင် အမိသည် မိမိနှလုံးကွဲအံ့သကဲ့သို့ JJ

[Page 32]
ကျောင်းသုံးစာအုပ် မြန်မာစာ ပြင်းစွာပင်ပန်းသည်ဖြစ်၍ သူငယ့်ခြေမှလက်ကို လွှတ်ပြီးလျှင် ညှိုးငယ်စွာနေ၏။ နဝမတန်း ထိုအခါ မဟော်သဓာသုခမိန်သည် ပရိတ်သတ်အပေါင်းတို့အား “အချင်းတို့၊ သူငယ်တို့ကို မိခင်တည်း သာ၍ ချစ်သလော။ အမိမဟုတ်သောသူတည်းသာ၍ ချစ်သလော”ဟု မေး၏။ လူအပေါင်းတို့လည်း “အရှင့်သား၊ အမိသာလျှင် သားတို့၌လွန်စွာချစ်၏”ဟု ဆိုကြလတ်သော် ဘုရားလောင်းသည်“အချင်းတို့၊ယခုသူငယ်ကိုလုယူနိုင်သောမိန်းမတည်းထိုသူငယ်၏ မိခင်လော၊ မလုနိုင်မှိုင်၍နေသော မိန်းမတည်း ထိုသူငယ်၏ ိခင်လော။ သင်တို့ အသို့ထင်ကြသနည်း”ဟု မေး၏။ ပရိသတ်တို့သည် “အရှင့်သား၊ သူငယ်၏ နာကျင်ခြင်းဖြင့် သည်းမခံနိုင်၍ လွှတ်လိုက်သော မိန်းမသည်သာ သူငယ်၏မိခင်ဖြစ်မည်ဟု ကျွန်ုပ်တို့ထင်သည်” ဟုဆိုကြကုန်၏။ ဘုရားလောင်း သည် “အချင်းတို့၊ ထိုသူငယ်ကို ခိုးယူသော မိန်းမကို သင်တို့သိကြကုန်၏လော”ဟု မေး၏။ “အရှင့်သား၊ ကျွန်ုပ်တို့မသိကြကုန်”ဟု ဆိုလတ်သော် “အချင်းတို့၊ ဤမိန်းမကား လူမဟုတ် ဘီလူးမ တည်း။ ဤသူငယ်ကို စားလို၍ ခိုးယူသည်”ဟု ဘုရားလောင်းဆို၏။ ပရိသတ်တို့လည်း“အရှင့်သား၊ အဘယ်ကြောင့်သိသနည်း”ဟု မေးကြလတ်လျှင် “အချင်းတို့၊ ဤသားခိုးမကို သင်တို့ရှုလော့။ မျက်တောင်လည်းမခတ်။ မျက်ထောင့်လည်းနီ၏။ သူငယ်၌သနားချစ်ခင်ခြင်းလည်း အလျဉ်းမရှိ။ ထိုသို့သောအကြောင်းတို့ကြောင့် ဘီလူးမဟု သိရသတည်း”ဟုဆို၏။ ဤသို့ပရိသတ်နှင့် ပြောဆိုပြီး လျှင် မဟော်သဓာသုခမိန်သည် ဘီလူးမကို “သင် အဘယ်သူနည်း မှန်တိုင်းပြောလော့”ဟုမေး၏။ ဘီလူးမသည် “အရှင့်သား၊ အကျွနု်ပ်ဘီလူးမပင်မှန်ပေ၏” ဟုဝန်ခံလတ်သော် “အဘယ်ကြောင့် ဤသူငယ်ကို အသင်ဖမ်းသနည်း”ဟုမေး၏။ ဘီလူးမလည်း “အရှင့်သား၊ ဤသူငယ်ကို အကျွန်ုပ် စားလို၍ ဖမ်းသည်”ဟုဆိုလတ်လျှင် ဘုရားလောင်းသည် “ဟယ် ဘီလူးမ၊ သင်သည်ရှေးသံသရာက မလိမ္မာမိုက်စွာသောအလျောက် သူ့အသက်ကို သတ်ခြင်း အစရှိသောမကောင်းမှုကို ပြုကျင့်မိဖူး သောကြောင့် ယုတ်မာစွာသော ဤ ဘီလူး၊ ဖုတ်၊ ပြိတ္တာမျိုး၌ဖြစ်ရလျက် ထိတ်လန့်ခြင်းကိုမျှမရ၊ ယခုတစ်ဖန် မကောင်းမှုကို ပြုကျင့်ပြန်သည်ကား သင်၏အမိုက်သည် အလွန်အံ့ဩဖွယ်ရှိပေစွ” ဟုဆိုပြီးလျှင် ဘီလူးမအား နောင်ဤကဲ့သို့မကောင်းမှုကိုမပြုလေနှင့်ဟုငါးပါးသီလ၌တည်စေလျက် လွှတ်လိုက်၏။ သူငယ့်အမိလည်း “အရှင့်သား၊ အကျွန်ုပ်မွေးသော အသက်သည် ဤသူငယ်တွင် မရှိပြီ။ အရှင့်သားပေးသော အသက်သာ ရှိတော့သည်”ဟု ဝမ်းမြောက်ဝမ်းသာ ချီးမွမ်းပြီးလျှင် “အရှင့်သားသည် အာယုကပ်ပတ်လုံး အသက်တော်ရှည်စေသတည်း”ဟု ဆုတောင်း ဆုယူပြုလျက် သားငယ်ကို ပိုက်ချီ၍ မိမိအိမ်သို့ သွားလေသည်။ ဤသို့သော အခြင်းအရာကို လျှောက်စာတင်၍ အမတ်သည် မင်းကြီးအား လျှောက်ထားစေပြန်၏။ ဝိဒေဟရာဇ်မင်းကြီးလည်း ရှေးနည်းအတူလျှင် သေနကအမတ်ကြီးနှင့် တိုင်ပင်၍ သေနကအမတ်ကြီး ဟန့်တားပြန်လျှင် စိတ်လျစ်လျူဖြစ်သဖြင့် စုံစမ်းလေဦးဟု အမတ်ထံသို့ စေလိုက်ပြန်၏။ ၂၃

[Page 33]
နဝမတန်း ၁၉ ရာစု မြန်မာစာ ဤလည်း ဘုရားလောင်း၏ ကောင်းချီးမင်္ဂလာ တစ်ကြိမ်ဖြစ်သတည်း။ ခက်ဆစ်အဖွင့် ၁။ . ပြိတ္တာ ကျောင်းသုံးစာအုပ် မင်းပူးဆရာတော် ဦးသြဘာသ - အပါယ်လေးဘုံသား အပါအဝင် ချမ်းသာခြင်းကင်းသော တစ္ဆေ၊ မှင်စာ၊ သရဲ ၊ ဘီလူးစသော နာနာဘာဝ သတ္တဝါ အမျိုးမျိုး။ မြေစောင့်ပြိတ္တာ၊ နာနာဘာဝကောင်။ မျက်လုံး၏ထောင့်စွန်း။ ၂။ ဖုတ် ၃။ မျက်ထောင့် ၄။ ယိုးစွပ် စွပ်စွဲသည်။ ၅။ .. သည်း (စွာ) ပြင်းထန်သည်။ လွန်ကဲသည်။ ၆။ သုခမိန် ၇။ သံသရာ ပညာရှိ။ အဖန်တလဲလဲကျင်လည်ရာဘဝဆက်၊ ဘဝစဉ်။ ၈။ အာယုကပ် သက်တမ်း။ အဓိကအချက်များ ကုန်းဘောင်ခေတ်စကားပြေ အရေးအသားကို လေ့လာနိုင်သည်။ မိခင်မေတ္တာကို ခံစားနားလည်ရသည်။ ဘုရားလောင်း၏ ဉာဏ်ပညာကြီးမားပုံနှင့် ပြဿနာဖြေရှင်းနိုင်စွမ်းတို့သည် အတုယူ လေးစားဖွယ်ဖြစ်သည်။ မိခင်အစစ်မေတ္တာနှင့် မိခင်အတု၏ မေတ္တာကွာခြားပုံကို သိရှိရမည်။ လေ့ကျင့်ခန်း Q ၁။ ပေးထားသောစကားလုံးများ၏ ဆီလျော်သော အနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ ပိုက်ချီ ၊ စီရင်၊ ဆင်းသက်၊ ဖန်ဆင်း ၊ ဇရပ် ၂၄

[Page 34]
ကျောင်းသုံးစာအုပ် မြန်မာစာ နဝမတန်း ၂။ အောက်ပါစကားလုံးများကို ဝါကျဖွဲ့ပါ။ ငြင်းခုံ၊ အလျဉ်း၊ အဆုံးအဖြတ်၊ အံ့ဩ၊ ဟန့်တား ၃။ အောက်တွင် ပေးထားသော စကားလုံးများကို ဝါကျတွင် ဆီလျော်အောင်ဖြည့်ပြီး၊ မည်သည့်အလင်္ကာဖြစ်ကြောင်း ဖော်ပြပါ။ ကောင်းချီးမင်္ဂလာ၊ နှလုံးကွဲအံ့သကဲ့သို့၊ မိန်းမအသွင်၊ ပြင်းစွာပင်ပန်း၊ ယိုးစွပ် (က) သိကြားမင်းသည် . . . . . . ဖန်ဆင်းကာ လူ့ပြည်သို့ ဆင်းသက်သည်။ (ခ) ဟုတ်မှန်သော စကားကိုဆိုခြင်းသည် . . . . . . . . ပင်ဖြစ်သည်။ (ဂ) ဦးဘသည် သူ၏ပစ္စည်းပျောက်သောကြောင့် ဦးမျိုးကို . . . . . . . သည်။ (ဃ) သားပျောက်မိခင်သည် ဘီးလူးမကြောင့် . . . . . . လှသည်။ (င) ဘွားဘွားသည် ဘိုးဘိုးကွယ်လွန်သွားသောကြောင့် . . . . . . . . စိတ်ပင်ပန်းနေပါ သည်။ ၄၄။ မိခင်နှင့် ဘီလူးမတို့၏ စိတ်နေသဘောထား ကွာခြားချက်တို့ကို စာရေးသူက မည်သို့ ရေးသားတင်ပြထားသနည်း။ ဩ ၅။ မိခင်မေတ္တာကြီးမားပုံကို သင်တွေ့ကြုံဖူးသော ဖြစ်ရပ်တစ်ခုဖြင့် နှိုင်းယှဉ်ဖော်ပြပြီး ဆွေးနွေးပါ။ ၂၅

[Page 35]
၈။ ဆောင်းပါး (သုတရသ စကားပြေ) အနာမခံလျှင် အသာမစံရ ဒုက္ခဖြင့် ရင်နှီးမှုမှာသာ ဘဝတိုးတက်မှုရရှိနိုင်မည်ဆိုသော စကားကို လေးနက်စွာစဉ်းစား သင့်သည်။ မည်သည့်အောင်မြင်မှုမှာမဆို လုံ့လဝီရိယနှင့် အရင်းစိုက်ရသည်။ လုံ့လဝီရိယသည် မြန်မာလိုပြန်ဆိုလျှင် ဒုက္ခခံခြင်းပင်ဖြစ်၏။ ဒုက္ခမခံဘဲနှင့် မည်သို့မျှမအောင်မြင်နိုင်။ မတိုးတက်နိုင် ပေ။ ပါရမီရှင်ဆိုသည်မှာ “အပင်ပန်းအခံနိုင်ဆုံးပုဂ္ဂိုလ်ပင်ဖြစ်သည်”ဟု အင်္ဂလိပ်ပညာရှင်တစ်ဦး ဆိုလေသည်။ က ဒုက္ခဖြင့်ရင်းနှီးမှုရှိမှသာ လောကီအောင်မြင်မှုသာမက လောကုတ္တရာ အောင်မြင်မှုကို လည်းရနိုင်သည်။ ဒုက္ခမခံဘဲသက်သာခိုနေလျှင် ဘဝ၌အချည်းနှီးသာဖြစ်စေသည်။ သိဒ္ဓတ္ထမင်းသား သည် သက်သောင့်သက်သာဘဝကိုစွန့်ပစ်ပြီးလျှင် ဒုက္ခဖြင့်ရင်းနှီး၍ ထူးမြတ်သော သဗ္ဗညုတဉာဏ် ကို ရလေသည်။ “ကျုပ်တို့တော့ တစ်သက်လုံးစည်းစိမ်နဲ့နေလာရတော့ ဘာကိုဘာမျှမလုပ်တတ်ဘူး လုပ် စရာမှန်သမျှ အခြွေအရံတွေကလုပ်ပေးနေကြတာကိုး”ဟုရှင်ဘုရင်သမီးမင်းသမီးကြီးတစ်ယောက် ကပြောပြဖူးလေသည်။ ကျွန်တော်လည်း ထိုမင်းသမီးကြီး၏ ဆင်းရဲသောအဖြစ်ကိုကြည့်ကာ သနား မိပါသည်။ အခြွေအရံနှင့်နေလျက် ရှိသမျှအလုပ်ဟူသရွေ့ကို သူတစ်ပါးကချည်း လုပ်ပေးနေသဖြင့် မိမိအဖို့ ဘာမျှမလုပ်ရတော့သည့်အဖြစ်မှာ တွေးကြည့်လျှင် သနားစရာဖြစ်တော့၏။ ဒုက္ခိတဘဝ နှင့် မထူးတော့ပြီ။ ဒုက္ခသည် ဆူးနှင့်တူ၏။ ဆူးကို မကိုင်ရဲသလိုလိုနှင့်ကိုင်လျှင် စူးတတ်၏။ ရဲရဲကိုင်လျှင် မစူးတော့။ ဒုက္ခကို ရင်ဆိုင်တတ်မှ လူ့ဘဝ၌နေတတ်သည်ဟု ဆိုရပေမည်။ ဒုက္ခကိုရင်မဆိုင်ရဲဘဲ မျက်နှာလွှဲနေရုံနှင့် ဒုက္ခမှ ကင်းလွတ်မည်မဟုတ်ကြောင်းကို အထူးသတိပြုရပေမည်။ “လာမည့် ဘေးပြေးတွေ့”ဆိုသော ကြွေးကြော်သံသည် လွန်ခဲ့သည့်အနှစ် ၃ဝ ကျော်က တို့ဗမာအစည်းအရုံး ဖွဲ့စည်း၍ အင်္ဂလိပ်အစိုးရကို ဆူပူကန့်ကွက်သော သခင်အမည်ခံ လူငယ်တစ်စုတို့၏ ကြွေးကြော် သံဖြစ်သည်။ လာမည့်ဘေးကို ပြေးတွေ့ ဖို့မလိုပါ။ သို့သော် လာမည့်ဘေးကို ရှောင်ဖယ်၍မရလျှင် မရမှန်းအသိအမှတ်ပြုပြီးနောက် ရင်ဆိုင်နိုင်အောင် ကြိုးစားရပေလိမ့်မည်။ ဒုက္ခကို ဝန်မလေးသည့်အဖြစ်ကို ရောက်စေသည်ကား စိတ်ဓာတ်အင်အားပင်ဖြစ်သည်။ စိတ်အင်အားထက်သန်နေလျှင် ဒုက္ခကို ဒုက္ခဟု မမှတ်ယူတော့ဘဲ ရဲရဲကြီးခံနိုင်ပေတော့သည်။ မိမိ စိတ်ဝင်စားနေသော အလုပ်တစ်ခုကိုလုပ်ရလျှင် မည်မျှပင် ပင်ပန်းစေကာမူ ပင်ပန်းသည်ဟုမမှတ်။ စိတ်မဝင်စားသူအဖို့ ကြီးလှစွာသောဒုက္ခဖြစ်သော်ငြားလည်း ထိုသူအဖို့ ပျော်စရာပင် ဖြစ်ချေသေး ၂၆

[Page 36]
ကျောင်းသုံးစာအုပ် မြန်မာစာ နဝမတန်း ၏။ ဥပမာ ဓာတုဗေဒပညာရပ်များတွင် သုတေသနလုပ်နေသော ပညာရှင်တို့သည် ဓာတ်သတ္တု တစ်ခုခုအကြောင်း သဘောတရားကိုရှာဖွေရာ၌ နေ့မှန်းမသိ ညမှန်းမသိ ကြိုးစားနေကြရသည်။ လူ့လောကသည် ဒုက္ခခံနိုင်သူများ၏ ကြိုးပမ်းချက်ကြောင့် တိုးတက်လျက်ရှိပေသည်။ ဒုက္ခသည် သစ္စာတရားတစ်ခုပေတည်း။ ဒုက္ခကိုလက်ခံခြင်းသည်ပင်လျှင် တရားရသည် မည်၏။ လူ့ဘဝ ဒုက္ခများကိုကြောက်၍ ရှောင်ပြေးခြင်းသည် မူမမှန်သော အလုပ်မျှသာဖြစ်သည်။ ဒုက္ခကိုရင်ဆိုင်၍ ဆင်ခြင်သုံးသပ်ခြင်းသာလျှင် မူမှန်သော အလုပ်ဖြစ်သည်။ လူ့ဘဝ၌ သုခဟူ၍ အစစ်မရှိ။ သုခတု သုခယောင်များကိုသာ သုခဟုခေါ်ကာ ကျေနပ် နှစ်သိမ့်နေကြရသည်။ လောကုတ္တရာသုခသည် လူ့ဘဝနှင့်မသက်ဆိုင်။ လောကကိုလွန်သော သုခမျိုး ဖြစ်သဖြင့် ထိုသုခမျိုးကို လိုချင်ပါမူ လောကမှလွတ်မြောက်အောင် ကြိုးပမ်းရမည်သာဖြစ်သည်။ သုခမရှိလျှင် ဒုက္ခကိုသာ မျှော်ကိုးရမည်။ ဒုက္ခကိုသာဖက်၍ ဒုက္ခဖြင့်သာ ရင်းနှီးရပေလိမ့် မည်။ ထိုအချက်ကို အထူးသတိပြု၍ ဆင်ခြင်သုံးသပ်ပြီးလျှင် ဒုက္ခခံရမှာကို မကြောက်ဖို့စိတ်ထား၊ ဒုက္ခခံချင်သော ဆန္ဒ၊ ဒုက္ခကို အရင်းတည်၍ မိမိအကျိုး၊ အများအကျိုး ဖြစ်ထွန်းစေရမည်ဟူသော ရည်ရွယ်ချက်တို့ကို ထားရှိပါမူ လူ့ဘဝ၌လူဖြစ်ကျိုးနပ်ပေမည်။ လောက၌ ကြီးပွားရေးရှေ့တန်းသို့ ရောက်နေသူတိုင်းသည် ဒုက္ခခံနိုင်သူတို့ပင်တည်း။ အကြီးအကျယ်ကိုမဆိုသေးပါ။ အသေးအနုပ်ပင် ဆိုပါမည်။ တစ်တန်းတည်းနေ၍ သင်ကြား သူများထဲတွင် တစ်ဦးသောစာသင်သားသည် အများထက်ပိုမို၍ ကြိုးစားသောကြောင့် ထိပ်တန်းက အောင်သည်။ ခြွင်းချက်ကို သတိမမေ့ပါ။ အချို့မှာ အခြားသူများလောက် မကြိုးစားဘဲနှင့် အခြား သူတို့ထက် အမှတ်ပိုရသည်။ ထိုသူတို့ကို တော်သည်ဟုမခေါ်ချင်။ သူတို့၌ထက်မြက်သော ပင်ကို ဉာဏ်ရှိသဖြင့် ကြိုးစားလျှင် တော်သည်ထက် တော်ဖို့အကြောင်းရှိ၏။ မကြိုးစားသောကြောင့် တော်သင့်သလောက် မတော်ချေ။ ဒုက္ခမခံဘဲနှင့် အကျိုးကျေးဇူး ခံစားရသည်ဟူ၍ တကယ်တမ်းမရှိ။ အချောင်စားသာသည် ဆိုသော အဖိုးမတန်သော အကျိုးခံစားမှုကလေးမျိုးကို ရချင်ရမည်။ ဒုက္ခခံနိုင်သောသတ္တိကို မွေးမြူ ယူလျှင်ရနိုင်ပါသည်။ အကျင့်မျှသာဖြစ်သည်။ယခုလုပ်နိုင်သည့်အလုပ်အချိန်ထက်နာရီဝက် ပိုလုပ် ရလျှင် ဝန်လေးလှမည်မဟုတ်။ နာရီဝက်ပို၍ လုပ်တတ်လာလျှင် တစ်နာရီပိုလုပ်ရန်လည်း ဝန်လေး တော့မည်မဆိုသာ။ မကြိုးစားဘဲ (ဒုက္ခမခံဘဲ) မည်သည့်ကိစ္စ၌မျှ မအောင်မြင်နိုင်။ အောင်မြင်မည် ဟု တကယ်တမ်းဆိုရသော အောင်မြင်မှုမျိုးကို မရနိုင်ဟုဆိုလိုပါသည်။ အချောင်လိုက်ပြီးလျှင် စားသာသည်ဟုဆိုကာ လုပ်ကိုင်နေသူတို့သည် အချောင်သမားလမ်းစဉ်အတိုင်း နောက်ဆုံးတွင် ပျက်စီးကျဆုံးရသည်။ ၂ဝ ရာစု တက်တိုး ၂၇

[Page 37]
နဝမတန်း ခက်ဆစ်အဖွင့် ၁။ ဒုက္ခ ၂။ ပါရမီ ၃။ လောက မြန်မာစာ ဆင်းရဲခြင်း။ စိတ်ပူပန်ခြင်း။ ဖြည့်ဆည်းအပ်သောဒါန၊ သီလစသည်။ ကျောင်းသုံးစာအုပ် သတ္တဝါ၊ တောတောင်ရေမြေ၊ ဖြစ်ပျက်မှုအားလုံး။ တစ်စုံတစ်ခုသော နယ်ပယ်။ အကြောင်းအရာနှင့်သက်ဆိုင်သည့် ၄။ လောကီ ၅။ လောကုတ္တရာ ၆။ လမ်းစဉ် ၇။ လုံ့လ ၈။ သုခ ၉။ သုံးသပ် ၁၀။ အချောင်လိုက် ၁၁။ အချည်းအနှီး ၁၂။ အခြွေအရံ အဓိကအချက်များ လောကရေးရာ။ လောကမှလွန်မြောက်ကြောင်းဖြစ်သောတရား။ လိုက်နာရန် လမ်းညွှန်ချက်။ လေးစားလိုက်နာအပ်သော ပုဂ္ဂိုလ်။ ကြိုးစားအားထုတ်ခြင်း။ ဝီရိယ။ ချမ်းသာသော။ လွယ်ကူသော။ လက်ဖြင့် အဖန်ဖန်ထိတွေ့ပွတ်သပ်သည်။ သက်ဝင် ဆင်ခြင်သည်။ သက်သာလွယ်ကူစွာ အကျိုးအမြတ်ရရန်ပြုသည်။ အကျိုးမရှိဘဲ။ အလဟဿ။ အနီးအပါးတွင်နေ၍ ပြုစုစောင့်ရှောက်သူများ။ ဆင်းရဲဒုက္ခခံမှသာ ချမ်းသာသုခကိုရနိုင်သည်။ ဒုက္ခကိုအရင်းအနှီးပြုရသည်ဟူသော အချက်ကိုသိရသည်။ ပါရမီရှင်တို့ကား ဝီရိယကြီးမားသူများသာဖြစ်ကြသည်။ မြတ်စွာဘုရားသည် လုံ့လဝီရိယ လွန်စွာကြီးမားတော်မူသောကြောင့် မဟာဝီရဟူသောအမည်ကိုရတော်မူသည်။ ဒုက္ခခံခြင်းဟူသော ဝီရိယ၏အစွမ်းသတ္တိကို သိမှတ်ကြရသည်။ ဒုက္ခမခံဘဲ ချမ်းသာသုခ ဟူသမျှကိုမရနိုင်၊ ဒုက္ခခံမှသာ လောကီ၊ လောကုတ္တရာအကျိုးကျေးဇူးကို ရနိုင်သည်။ ဝီရိယရှိသူမှသာ အောင်မြင်နိုင်သည်။ ဝီရိယ၏အကျိုးကျေးဇူး၊ ဝီရိယ၏အစွမ်းသတ္တိကို သိရခြင်းဖြစ်သည်။ ၂၈

[Page 38]
ကျောင်းသုံးစာအုပ် မြန်မာစာ နဝမတန်း လေ့ကျင့်ခန်း ၁။ အောက်ပါစကားလုံးများကို ဝါကျဖွဲ့ပါ။ လူ့လောက၊ ကြိုးပမ်း၊ ဓာတ်သတ္တု၊ သုတေသန၊ ရှောင်ဖယ် 即 ၂။ ပါရမီရှင်ဆိုသည်မှာ အပင်ပန်းအခံနိုင်ဆုံးပုဂ္ဂိုလ်ပင်ဖြစ်သည်ဟုဆိုလျှင် ဤအဆိုမှန်ပါ သလား။ ကျိုးကြောင်းပြဖြေဆိုပါ။ ၃။ အနာမခံလျှင် အသာမစံရဟူသော စကား၏အဓိပ္ပာယ်ကို ရှင်းပြပါ။ ၄။ လူ့ဘဝတွင် လူဖြစ်ကျိုးနပ်စေရန် မည်သည့်ရည်ရွယ်ချက်မျိုးထားရမည်နည်း။ ၅။ အချောင်လိုက်သောဝါဒသည် ကောင်းမွန်ပါသလား။ မည်သည့်နည်းဖြင့် စစ်မှန်သော အကျိုးတရားကိုခံစားထိုက်ပါသနည်း။ သာဓကဖြင့် ရှင်းပြပါ။ ၂၉

[Page 39]
၉။ အိုင်ချင်း (ကဗျာ) ချစ်တဲ့သူငယ်လေ . . . စိတ်နေမြင့်သူ သူငယ်ချင်းကောင်း ယောက်မတို့လေ ပန်ပါရလို ပန်ရလျှင်လဲ ပန်းများသခင်၊ ဂေါ်သဇင်ဟု ပင်ဆင့်ပေါက်သည်၊ ရွက်မြှောက်ရိုးတံမှသာတဲ့။ လိမ်းပါရလို၊ လိမ်းရလျှင်လဲ ရွှေနှင့်နှိုင်းတူ၊ တောင်ငူနနွင်း ငွေနိုင်းချင်းသည် ဝင်းထိန်ထိန်ငယ်၊ အချိန်ခြောက်ကျပ်သားမှသာတဲ့။ ကြင်ပါရလို၊ ကြင်ရလျှင်လဲ ရေမြေ့သခင်၊ အရှင်စက်ရင်း ရွှေတိုက်တော်မှာ၊ စာရင်းသွင်းသည် ခြင်းခြင်းတောက်တဲ့လူမှသာတဲ့။ အပျိုဖြူငယ်ကကျွမ်း၊ မယ်လွမ်းလှတယ်လေး။ ၁၇ ရာစု ခက်ဆစ်အဖွင့် အမည်မသိစာဆို ပင်ဆင့်ပေါက်သည့် သဇင်နှင့်တူသောပန်း။ ပစ္စည်းအလေးချိန်နှင့် ဆတူငွေပေး၍ ဝယ်ရသော။ ၁။ . ခြင်းခြင်းတောက် ရဲရဲတောက်။ ၂။ ဂေါ်သဇင် ၃။ ငွေနိုင်းချင်း ၄။ စက်ရင်း ခြေတော်ရင်း။ ၅။ ပင်ဆင့်ပေါက် ၆။ ရွက်မြှောက် ၇။ ရွှေတိုက်တော် အပင်ချင်းဆင့်၍ ပေါက်သည်။ အရွက်ထောင်သော။ မြန်မာဘုရင်လက်ထက် ရွှေငွေဘဏ္ဍာနှင့်နန်းစဉ်မှတ်တမ်း၊ စစ်တမ်း၊ မော်ကွန်း စသည် . ထိန်းသိမ်းထားရှိရာ အဆောက်အအုံ၊ po

[Page 40]
ဆို ကျောင်းသုံးစာအုပ် အဓိကအချက်များ မြန်မာစာ နဝမတန်း အိုင်ချင်းဆိုသည်မှာ အသံကိုအောင်အောင်မြင်မြင် ပီပီသသနှင့် ထင်ရှားပေါ်လွင်အောင် သီဆိုသည့် ရှေးသီချင်းဖြစ်ပါသည်။ ကျေးလက်သဘာဝကို ရေးဖွဲ့ထားသည်။ * ကဗျာပါ မယ်ကလေးသည် သူ၏ခံစားချက်နှင့် လိုချင်သောဆန္ဒကို အခြားသူများသိအောင် ရေးဖွဲ့ထားသော ကဗျာဖြစ်ပါသည်။ လေ့ကျင့်ခန်း Q ၁။ ပေးထားသောစကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ သခင်၊ နှိုင်းတူ၊ နနွင်း၊ ကြင်၊ ဝင်းထိန် ၂။ အောက်ပါစကားလုံးများကို ဝါကျဖွဲ့ပါ။ သူငယ်ချင်း၊ ပန်၊ လိမ်း၊ ရိုးတံ၊ လွမ်း ပြီး ၃။ အောက်တွင်ပေးထားသောစကားလုံးများကိုဝါကျတွင် ဆီလျော်အောင်ဖြည့်ပြီးမည်သည့် အလင်္ကာဖြစ်ကြောင်း ဝိုက်ကွင်းတွင်ဖော်ပြပါ။ ပန်းများသခင်ဂေါ်သဇင်၊ ပင်ဆင့်ပေါက်၊ ရွှေနှင့်နှိုင်းတူ၊ တောင်ငူနနွင်း၊ ဝင်းထိန်ထိန် (က) ပိတောက်ပန်း၏ အရောင်မှာ ရလောက်အောင် ဝါဝင်းနေပါသည်။ (ခ) သဇင်ပန်းလေးများသည် ---- ဟု ခေါ် ရလောက်အောင် တော်ဝင်ပန်းဖြစ်ပါသည်။ (ဂ) တောတောင်တွင်းရှိ သစ်ခွပန်းကလေးများသည် အပင်များဖြစ်ပါသည်။ (ဃ) လသာသောညများတွင် လမင်းကြီးသည် ကောင်းကင်ယံ၌ ---- ဖြစ်နေသည်။ (င) မေမေသည် ဆေးဖော်ရန် ---- ကို ဈေးမှဝယ်လာသည်။ ၄။ စိတ်နေမြင့်သူကဗျာကို လေ့လာပြီး သင်မည်သည့်ပန်းကို နှစ်သက်ပါသနည်း။ အဘယ် ကြောင့်နည်း။ ႕ ၅။ စိတ်နေမြင့်သူကဗျာမှစိတ်နေမြင့်သူလေး၏ သဘောထားကို သင်၏အမြင်ဖြင့်ရေးသားပါ။ ႕ ၆။ စိတ်နေမြင့်သူကဗျာရေးဖွဲ့နည်းအတိုင်းသင်ဖြစ်ချင်သောဆန္ဒကိုထုတ်ဖော်သည့် ကဗျာ တစ်ပုဒ်ရေးသားပါ။ ၁၁

[Page 41]
၁ဝ။ ခရီးသွားဆောင်းပါး (စကားပြေ) ပုဂံမြို့ဟောင်းနှင့်ကျွန်တော် ပုဂံမြို့ဟောင်းတွင် ကြည်ညိုစရာ၊ ကြည်နူးစရာ များပါပေသည်။ ကြည်ညိုစရာဆိုသည် မှာ သပ္ပာယ်လှသော ရှေးဟောင်းဘုရားစေတီများဖြစ်၍ ကြည်နူးစရာဆိုသည်မှာ နိုင်ငံသစ်တည်ခဲ့ သော ရှေးခေတ်ပုဂံသားတို့ဖြစ်သည်။ ကြည်ညိုစရာကိုဖူး၍ ကြည်နူးစရာကို တွေးရသည်မှာ ဖူး တွေး၍ ကုန်နိုင်ပါတော့မည်လားဟု ကျွန်တော်အောက်မေ့မိသည်။ ပုဂံမြို့ ဟောင်းသို့ ကျွန်တော်တို့ တစ်လောက ရောက်ခဲ့ကြသည်။ ရောက်ခဲ့သော ရာသီ သည် သီတင်းကျွတ်အကုန်၊ တန်ဆောင်မုန်းအကူး ဆောင်းဦးရာသီဖြစ်သည်။ ပုဂံမြို့ဟောင်းသို့ ကျွန်တော်နောက်တစ်ခေါက် အလည်လာလျှင် ထိုရာသီမျိုးတွင် လာချင်သည်။ ထိုရာသီသည် ပုဂံကောင်းကင်၌တိမ်တောင်တိမ်လိပ်တို့ မြူးချင်တိုင်းမြူးနေသော ရာသီ ဖြစ်လေသည်။ ထိုရာသီတွင် တိမ်တောင်တိမ်လိပ်တို့သည် တစ်ခါတစ်ရံ ရွှေစည်းခုံကို ဦးတိုက် နေတတ်ကြသည်။ တစ်ခါတစ်ရံ အာနန္ဒာ၏ ချရားသီးအနီးတွင် လဲလျောင်းနေတတ်ကြသည်။ တစ်ခါတစ်ရံ သဗ္ဗညု၏အထွတ်တွင် တွဲလွဲခိုနေတတ်ကြသည်။ တစ်ခါတစ်ရံ ဓမ္မရံကြီး၏ နောက် တွင် တပိတပိုင်း ပေါ်နေတတ်ကြသည်။ ထိုအခါ ပုဂံမြို့ဟောင်းသည် ပန်းချီဗိမာန်နှင့်ပင် တူလေ တော့သည်။ ကျွန်တော်တို့ ပုဂံမြို့ဟောင်းသို့ ရောက်ပုံသည် မန္တလေးမြို့ မှတစ်ဆင့် ဧရာဝတီမြစ်ကြောင်း မှစုန်၍ ရောက်ခြင်းဖြစ်သည်။ ပုဂံမြို့ဟောင်းသို့ နောက်တစ်ခေါက် အလည်လာလျှင်လည်း ထိုရောက်ပုံအတိုင်းပင် ရောက်ချင်သည်။ မန္တလေးမှစုန်လာလျှင် ပုဂံမြို့ ဟောင်းသို့ ရောက်ခါနီး၌ မြစ်ညာ ခပ်လှမ်းလှမ်းမှနေ၍ ပုဂံမြို့ ဟောင်းကို ပက်ပင်းပါမြင်ရမည်ဟု ထင်မိသည်။ သို့ရာတွင် ညောင်ဦးနတ်သမီး ကမ်းပါးဖွေးဖွေးကို သာမြင်ရသည်။ ညောင်ဦးမြို့၌သင်္ဘောကပ်၍၊ ကျွန်တော် တို့သည် မြို့သို့တက်၍၊ ထို့နောက်မြို့ ကိုဖြတ်၍၊ ထို့နောက် မြို့စွန်သို့ရောက်သောအခါမှာမှ ပုဂံ မြို့ဟောင်းကို ပက်ပင်းပါမြင်ရသည်။ ပက်ပင်းပါမြင်ရသောအရာကို ပက်ပင်းပါမမြင်ရဘဲ တစ်ကွေ့ကျော်ပြီးမှသာ မြင်ရသော တစ်ကွေ့ကျော်ဘွားခနဲ မြင်အရသာမျိုးကို ခံစားလိုက်ရသည်။ တစ်ဖန် ပုဂံမြို့ဟောင်းကို မမြင်ရခင် ညောင်ဦးနတ်သမီး ကမ်းပါးဖွေးဖွေးကို ကြိုတင် မြင်ရခြင်းကို ကျွန်တော်သဘောကျသည်။ ကမ်းပါးသည် စောက်သည်။ အောက်တွင် ဧရာဝတီ ရှိ၍ အထက်တွင် အချွန်သုံးခုရှိသည်။ ပုဂံခေတ် ပန်းရံပျံတို့သည် ဘုရားစေတီ တည်သောအခါ ဘုရားပန်းတင်ခုံတွင် စိန်တောင်ထည့်လေ့ရှိကြသည်။ စိန်တောင်ဆိုသည်မှာ ပန်းတင်ခုံကို လှစေ ၃၂

[Page 42]
ကျောင်းသုံးစာအုပ် မြန်မာစာ နဝမတန်း သည်။ ညောင်ဦးနတ်သမီး ကမ်းပါးရှိ အချွန်သုံးခုသည် ပုဂံမြို့ဟောင်း၏ စိန်တောင်ဖြစ်နိုင်သည်။ ပုဂံမြို့ဟောင်းသို့သွားသူများသည် အနည်းဆုံးရွှေစည်းခုံနှင့် အာနန္ဒာတို့သို့ ရောက်တတ် ကြသည်ဟု ပြောကြသည်။ ကျွန်တော်တို့သည် ထိုဘုရားနှစ်ဆူသို့ မရောက်လျှင် မဖြစ်နိုင်။ ရောက် ကြရမည်သာ။ ရွှေစည်းခုံစေတီတော်ကို မည်သည့်မုခ်ဘက်က ဝင်၍ ဖူးလျှင် ကောင်းမည်နည်းဟု ကျွန်တော်ချိန်ကြည့်သည်။ ညောင်ဦးမြို့တွင်းရှိ အရှေ့မုခ်ဘက်မှ ဝင်ရလျှင် ကောင်းမည်လော။ ညောင်ဦးမြို့ပြင်ရှိ ပုဂံမြို့သွားလမ်း နံပါးတောင်မုခ်ဘက်မှ ဝင်ရလျှင်ကောင်းမည်လော။ ကျွန်တော် သည် တောင်မုခ်ဘက်မှသာ ဝင်ချင်သည်။ တောင်မုခ်ဘက်မှဝင်လျှင် မုခ်ဦးခြင်္သေ့ရုပ် နှစ်ခုကို ရှင်းရှင်းမြင်ရမည်။ စေတီ၏ ပုံတော်ကို ရှင်းရှင်းဖူးရမည်။ မုခ်ဦးခြင်္သေ့ရုပ်နှစ်ခုသည် ပြည့်ဖြိုးသည် ဟု ထင်ရသည်။ ခွန်အားကြီးသည်ဟု ထင်ရသည်။ စေတီ၏ ပုံတော်သည် ကြံ့ခိုင်သည်ဟု ထင်ရ သည်။ ထက်မြက်သည်ဟု ထင်ရသည်။ ကျွန်တော့်မှာ တက်ကြွအားရခြင်းဖြစ်မိသည်။ မြန်မာတို့တည်လေ့ရှိသော စေတီတွင် အများအားဖြင့် အခြေ၌ပန်းတင်ခုံထည့်သည်။ ထို့နောက် ခေါင်းလောင်းပုံ သို့တည်းမဟုတ် သပိတ်မှောက်ပုံ ထည့်သည်။ ထို့နောက် ခေါင်းလောင်း ဖောင်းရစ် ထည့်သည်။ ထို့နောက် ကြာမှောက်၊ ရွဲ၊ ကြာလန်တို့ထည့်သည်။ ထို့နောက် ချရားသီး သို့မဟုတ် ငှက်ပျောဖူးထည့်သည်။ ထို့နောက် ထီး၊ ငှက်မြတ်နား၊ စိန်ဖူးတို့ထည့်သည်။ ထိုအရာ တို့သည် စေတီတိုင်းရှိ မြန်မာဗိသုကာအင်္ဂါများဖြစ်သည်။ ထိုအင်္ဂါများကို အချိုးကျထည့်၍ စေတီ တည်နိုင်လျှင် စေတီတိုင်း သပ္ပာယ်ရမြဲ ဖြစ်သည်။ ရွှေစည်းခုံစေတီတော်သည် သပ္ပာယ်လှပါပေသည်။ ကျွန်တော်သည် ရွှေစည်းခုံကိုကြည်ညို နေရာမှ ရွှေစည်းခုံ သပ္ပာယ်ပုံကို ဆင်ခြင်နေမိသည်။ ရွှေစည်းခုံ၏ သပ္ပာယ်ပုံသည် ရွှေတိဂုံ၏ သပ္ပာယ်ပုံနှင့် မတူပါတကား။ ယှဉ်ကြည့်လေလေ မတူလေလေပါတကား။ ဤသို့လျှင် ကျွန်တော် တွေးမိလာသည်။ ရွှေတိဂုံ၏ ပုံတော်သည် ပြေပြစ်သည်။ နွဲ့နောင်းသည်။ စိတ်ချမ်းမြေ့ဖွယ်ဖြစ်သည်။ ရွှေတိဂုံ ကို မွမ်းမံတည်ဆောက်သောခေတ်သည် အကြေအရပ်တွင် စစ်မက်မရှိသော ခေတ်ဖြစ်သည်။ တိုင်းသူပြည်သားတို့ စိတ်အေးလက်အေးနေကြရသော ခေတ်ဖြစ်သည်။ ယခုခေတ် ဉာဏ်တော် နီးပါးအထိ ဦးဆောင်၍ မွမ်းမံတည်ဆောက်ကြသော သူတို့သည်ဟံသာဝတီ မင်းဗညားကျန်းနှင့် ဟံသာဝတီထီးနန်းကိုစွန့်ပြီးနောက် ဟံသာဝတီနေပြည်မှ ဒဂုံကျေးသို့ ကြွလာ၍ တရားဘာဝနာနှင့် ငြိမ်းချမ်းစွာနေလိုသော ဘုရင်မကြီး ရှင်စောပုဖြစ်ကြသည်။ ရွှေတိဂုံစေတီတော်ကို ထိုသို့သော ခေတ်တွင် ထိုသို့သောမင်းတို့က မွမ်းမံပြုပြင်တည်ဆောက်ခဲ့ခြင်းဖြစ်သည်။ ရွှေတိဂုံ၏ ပုံတော် ပြေပြစ်ခြင်း၊ နွဲ့နောင်းခြင်း၊ စိတ်ချမ်းမြေ့ဖွယ်ဖြစ်ခြင်းတို့သည် ထိုခေတ် ၃၃

[Page 43]
နဝမတန်း မြန်မာစာ ကျောင်းသုံးစာအုပ် ၏ သဘောသဘာဝကိုလည်းကောင်း၊ ထိုတိုင်းသူပြည်သားတို့၏ သဘောကို လည်းကောင်း၊ ထိုမင်း ၏ သဘောကိုလည်းကောင်း၊ မလွန်ဆန်နိုင်သော ပန်းရံပျံတို့၏ လက်ရာကြောင့်ဟုဆိုနိုင်သည်။ စင်စစ်ရွှေတိဂုံသည် ဗိသုကာပညာတွင် အယဉ်အနုသဘောဖြင့် သပ္ပာယ်၍ ရွှေစည်းခုံ သည် အခံ့အသန့်သဘောဖြင့် သပ္ပာယ်သည်ဟု မဆိုကောင်း ဆိုကောင်း ဆိုလိုက်ချင်ပါတော့ သည်။ ရွှေစည်းခုံကို ရှင်အရဟံနှင့်အနော်ရထာမင်းကြီးတို့ ဦးဆောင်၍ ပုဂံသားတို့က ဝိုင်းတည် ကြသည်။ ထို့နောက်ကျန်စစ်သားမင်းကဆက်တည်သည်။ထိုမင်းနှစ်ပါးလက်ထက်မှစ၍ နိုင်ငံတော် နယ်နိမိတ်သည် ... ပုဂံဒေသမှ ယခုခတ်ပြည်ထောင်စုဒေသနီးပါးအထိ ... ကျယ်ဝန်းလာသည်။ ဗုဒ္ဓသာသနာတော်သည် ပထမအကြိမ် တစ်နိုင်ငံလုံး၏ မြတ်နိုးစုံမက်ခြင်းကို အညီအညွတ်ခံယူ ရရှိလာသည်။ တိုင်းသူပြည်သားတို့သည် နိုင်ငံရေး၊ သာသနာရေး၊ စိတ်ဓာတ်တက်ကြွနေသူများ ဖြစ်သည်။ မင်းနှစ်ပါးသည် နုပျိုထက်မြက်သူများဖြစ်၍ နိုင်ငံတွင် ကိုယ်နှုတ်နှလုံး တစ်ပြေးညီညာ အောင် ဆောင်ရွက်နေသူများဖြစ်သည်။ ထို့ကြောင့် မုခ်ဦး ခြင်္သေ့ရုပ်ပြည့်ဖြိုးခြင်း၊ ခွန်အားကြီးခြင်း တို့သည်ထိုခေတ်၏ သဘောကိုလည်းကောင်း၊ထိုတိုင်းသူပြည်သားတို့၏ သဘောကိုလည်းကောင်း၊ ထိုမင်းနှစ်ပါးတို့၏ သဘောကိုလည်းကောင်း မလွန်ဆန်နိုင်သော ပန်းရံပျံတို့၏ လက်ရာကြောင့်ဟု ဆိုနိုင်သည်။ ရွှေစည်းခုံစေတီ၏ ပုံတော်ကြံ့ခိုင်ခြင်း၊ ထက်မြက်ခြင်း၊ တက်ကြွအားရဖွယ်ဖြစ်ခြင်းတို့ သည်လည်း ထိုသို့သော ပန်းရံပျံတို့၏လက်ရာကြောင့်ဟူ၍ပင် ဆိုနိုင်သည်။ ရွှေစည်းခုံတွင် ထိုသို့ဖူး၍ ထိုသို့တွေးနေရသည်မှာ ကောင်းလှပါ၏။ သို့ရာတွင် နေနည်း သွားမည်။ ကျန်စစ်မင်းကြီးတည်တော်မူသော အာနန္ဒာဘုရားသို့ သွားလိုက်ချင်သေးသည်။ ကျန်စစ် မင်းကြီး လက်ထက်တွင် ငရမန်သူပုန်ကိုအောင်မြင်ပြီးသည်မှစ၍ နိုင်ငံရေး၌လည်း ရန်ပြေကုန် ကြပြီ။ တိုင်းပြည်သည် ငြိမ်းချမ်းရေးမှတည်တံ့ခိုင်မြဲရေးသို့ ချီတက်နေပြီ။ ကျန်စစ်မင်းကြီးဆိုသည် မှာလည်း သတ္တိ ဗျတ္တိရှိသူဖြစ်သော်လည်း နိုင်ငံငြိမ်းချမ်းမှုကိုလိုလားသူဖြစ်သည်။ နိုင်ငံကို မျှတစွာ အုပ်ချုပ်လိုသူဖြစ်သည်။ အတင့်အတယ်အဖွယ်အရာကို ကြိုက်သူဖြစ်သည်။ အာနန္ဒာတွင် ထိုခေတ် သဘော၊ ထိုမင်း၏သဘောတို့ကို ကောက်ယူနိုင်လေသည်။ ရွှေစည်းခုံကို ဧရာဝတီမြစ်ကမ်းပါး၌တည်ထားသည်။ ရွှေစည်းခုံကို အညာအကြေ အဝေး အလံအရပ်မှ ဖူးမြင်နိုင်သည်။ ရွှေစည်းခုံခြေတော်ရင်း အရပ်လေးမျက်နှာ၌ခြင်္သေ့ရုပ်နှစ်ရုပ်စီ အစောင့်ထားသည်။ ရွှေစည်းခုံသည် နိုင်ငံ့အင်အားကိုပြထားသည်နှင့်ပင်တူသည်။ ရဲလျှင်ထွက်ခဲ့ ကြဟေ့ဟု ကြုံးဝါးနေသည်နှင့် တူလေသည်။ အာနန္ဒာကို ပုဂံမြို့ အတွင်းပိုင်း၌ တည်ထားသည်။ အာနန္ဒာကိုပုဂံမြို့သို့ချဉ်းကပ်လာသောအခါမှာမှဖူးမြင်နိုင်သည်။တံတိုင်းရံ၍ တံတိုင်းလေးမျက်နှာ တွင် တံတိုင်းမုခ်ပြာသာဒ်တစ်ဆောင်စီဆောက်ထားသည်။ တံတိုင်းအတွင်းတွင် ဂူဘုရား သို့မဟုတ် ၃၄

[Page 44]
ကျောင်းသုံးစာအုပ် မြန်မာစာ နဝမတန်း တန်ဆောင်းမ ဟူ၍ရှိသည်။ တန်ဆောင်းမ၏ လေးမျက်နှာတွင် အာရုံခံမုခ်ထွက် (မဏ္ဍပ်) လေးခု ရှိသည်။ တန်ဆောင်းမ၏အထက်တွင် ပစ္စယာအဆင့်ဆင့်တင်၍ စေတီပေါက်ထားသည်။ အာနန္ဒာ သည် နိုင်ငံတော်ငြိမ်းချမ်းတည်တံ့နေမှု၊ မျှတမှု၊ အတင့်အတယ်အဖွယ်အရာရှိမှုတို့ကို ခင်းကျင်း ထားသည်နှင့် တူသည်။ ချစ်သားတို့ လာလှည့်ကုန်၊ စားလှည့်ကုန်ဟု မြူခေါ် နေသည်နှင့်ပင် တူလေ သည်။ အာနန္ဒာတန်ဆောင်းမအတွင်းသို့ ဝင်ကြဦးစို့၊ ဝင်လျှင် အရှေ့ဘက် တံတိုင်းမုခ်ပြာသာဒ် မှသာ . ကျွန်တော်တို့ဝင်လိုသည်။ တောင်ဘက်၊ မြောက်ဘက်၊ အနောက်ဘက် တံတိုင်းမုခ် ပြာသာဒ် တစ်ခုခုမှဝင်လျှင် ကျွန်တော်၏ဝင်ခြင်းသည် ရှေးပုဂံသားတို့၏ ဝင်ခြင်းနှင့်တူမည်မထင်။ ရှေးခေတ်ပုဂံသားတို့ ခံစားရမည်ဖြစ်သော ဘုရားဖူးအရသာမျိုးကို ခံစားရမည်မထင်။ တောင် ဘက်၊ မြောက်ဘက်၊ အနောက်ဘက်တို့တွင် တံတိုင်းမုခ်ပြာသာဒ်နှင့် တန်ဆောင်းမ၏ အာရုံခံမုခ် ထွက်တို့အကြား ရင်ပြင်ကွက်လပ်ဟူ၍ မရှိတော့ချေ။ မျက်မှောက်ခေတ် တိုက်စောင်းတန်း နတ်လမ်း များက ဝင်၍ကွယ်နေကြလေပြီ။ အရှေ့ဘက် တစ်ခုတည်းသာလျှင် ပုဂံခေတ်မှာကဲ့သို့ ရင်ပြင် ကွက်လပ်ကျန်နေသေးသည်။ ထို့ကြောင့် အရှေ့ဘက်တံတိုင်းမုခ် ပြာသာဒ်မှသာ ကျွန်တော် ဝင်လိုခြင်းဖြစ်လေသည်။ အာနန္ဒာကို တည်စဉ်က ကျန်စစ်သားမင်းကြီးသည် အာနန္ဒာဘုရားဖူးကို တံတိုင်းမုခ် ပြာသာဒ်တစ်ခုခုတွင် တစ်အောင့်မျှနေနားစေလိုဟန်တူသည်။ ထို့နောက်မှ တန်ဆောင်းမအထက် ၌ပေါက်ထားသောစေတီတော်ကို မော်ဖူးစေလိုဟန် တူသည်။ ထို့ကြောင့် တံတိုင်းမုခ်ပြာသာဒ်၏ မျက်နှာတူရူ၌ရင်ပြင်ကွက်လပ်ကို ချန်ထားခြင်းဖြစ်သည်။ ဤသို့ဖြင့် ထိုဘုရားဖူးသည် တန်ဆောင်းမ ၏အရှေ့ဘက်မျက်နှာရှိ အာရုံခံမုခ်ထွက်၏ အထွတ်အထိပ်သို့ ရောက်နိုင်သည်။ ထိုမှတစ်ဆင့် စေတီ အထွတ်အထိပ်သို့ရောက်နိုင်သည်။ ကျန်စစ်သားမင်းကြီးသည် အာနန္ဒာကိုတည်စဉ်ကထိုသို့ ပင် အလိုရှိတော်မူခဲ့ဟန် တူသည်။ ပုဂံခေတ် ပန်းရံပျံတို့ကလည်း မင်းကြီးအလိုရှိတော်မူခဲ့သည့် အတိုင်းပင် မိမိတို့၏ ဉာဏ်စွမ်းလက်စွမ်းကို ပြခဲ့ဟန်တူသည်။ ထို့နောက် အာနန္ဒာဘုရားဖူးသည် တံတိုင်းမုခ်ပြာသာဒ်မှခွာ၍ တန်ဆောင်းမအတွင်းသို့ ဝင်ဖူးရန်ရှိလေသည်။ တန်ဆောင်းမအတွင်းတွင် အရှေ့အနောက်တောင်မြောက် လေးမျက်နှာ၌ မတ်ရပ်ဆင်းတုတော်တစ်ဆူကို တည်ထားလေသည်။ ဤတွင်လည်း ကျန်စစ်သားမင်းကြီးသည် ထို ဘုရားဖူးကို မတ်ရပ်ဆင်းတုတော်ဆီသို့ ဖြောင့်ဖြောင့်တန်းတန်းရောက်စေ၍ မတ်ရပ်ဆင်းတုတော် ခြေရင်း၌ မာန်ကိုလျှော့ချ စေလိုဟန် တူလေသည်။ ရတနာသုံးပါးသာလျှင် ကိုးကွယ်ရာ၊ မှီခိုရာ၊ လဲလျောင်းရာ ဖြစ်ပေသည် တကားဟူသော သဒ္ဓါတရားကို ပွားစေလိုဟန်တူသည်။ ထို့ကြောင့် အာရုံခံမုခ်ပြာသာဒ်၏ မျက်နှာကြက်ကိုအပြန့်မပြုဘဲဥကင်သဖွယ်ဝဲဘက်ယာဘက်တို့ကိုနိမ့်လျှော ၃၅

[Page 45]
နဝမတန်း မြန်မာစာ ကျောင်းသုံးစာအုပ် ပြုထားခြင်းဖြစ်သည်။ ထိုအခါ မျက်နှာကြက်ခေါင်ကြောင်းသည် ပြတ်သားထင်ရှား၍ မုခ်ဝမှ အတွင်းဘက်သို့တန်းလျက် ဝင်သွားသည်။ ထိုမှတစ်ဆင့် ထိုခေါင်ကြောင်းသည် မတ်ရပ်ဆင်းတုတော် ၏ မျက်နှာတူရူသို့ ညွှန်ပြနေဘိသကဲ့သို့ ဖြစ်လာသည်။ ထိုခေါင်ကြောင်းသည် အာနန္ဒာဘုရားဖူး၏ မျက်စိကိုချူရန် ဖြစ်သည်။ ချူမိလျှင် ထိုမျက်စိ ကို မတ်ရပ်ဆင်းတုတော်၏ မျက်နှာတော်ဆီသို့ ပို့ပေးမည်ဖြစ်သည်။ ဤသို့ဖြင့် ထိုမျက်စိသည် မျက်နှာတော်သို့ ဆိုက်ဆိုက်မြိုက်မြိုက်ရောက်နိုင်သည်။ ရောက်လျှင် အသို့ဖြစ်မည်နည်း။ မျက်နှာ တော်တူရူတွင် အလင်းပေါက်ဖောက်ထားပြီးသည်ဖြစ်ရာ ထိုဘုရားဖူးသည် ဝန်းကျင်ဝိုးဝါးတွင် မျက်နှာတော် အဝင်းအလဲ့ကိုမြင်နိုင်သည်။ တစ်ဖန် မတ်ရပ်ဆင်းတုတော်ကို တစ်ဆယ့်ရှစ်တောင် အမြင့်တည်ထားသည်ဖြစ်ရာ ထိုဘုရားဖူးသည် ခြေတော်ရင်းတွင် ကိုယ်တော်၏ အကဲအမိုးကို မြင်နိုင်သည်။ ဤသို့ဖြင့် ထိုဘုရားဖူး၌မာန်လျှော့ခြင်း၊ သဒ္ဓါခြင်း တို့ကိုဖြစ်စေသည်။ ကျန်စစ်သား မင်းကြီးသည် အာနန္ဒာကိုတည်စဉ်က ထိုသို့ပင် အလိုရှိတော်မူဟန် တူသည်။ ပုဂံခေတ် ပန်းရံခေတ် တို့ကလည်း မင်းကြီးအလိုရှိတော်မူသည့် အတိုင်းပင် မိမိတို့၏ ဉာဏ်စွမ်းလက်စွမ်းတို့ကို ပြခဲ့ဟန် တူလေသည်။ ကျွန်တော်သည် အာနန္ဒာအရှေ့မျက်နှာ တံတိုင်းမုခ်ပြာသာဒ်မှသာ ဝင်လိုသည့်အတိုင်း ဝင်ခဲ့သည်။ ဖူးခဲ့သည်။ ရှေးပုဂံခေတ် အာနန္ဒာဘုရားဖူးတို့ကိုလည်း အောက်မေ့သတိရခဲ့သည်။ ကျွန်တော်သည် အာနန္ဒာမှ သရပါမြို့ ဟောင်းတံခါးသို့ ပြေးလိုက်ချင်သေးသည်။ ထိုမှ ဘူးဘုရား သို့ ကူးလိုက်ချင်သေးသည်။ ထိုမှ ပိဋကတ်တိုက်သို့ ပြန်လာချင်သေးသည်။ ထိုမှ ရွှေဂူကြီး၊ သဗ္ဗညု၊ နတ်လှောင်ကျောင်း၊ ပုထိုးသားများ၊ ကန်တော့ပလ္လင်တို့သို့ ခုန်လိုက်ချင်သေးသည်။ ထိုမှ မင်္ဂလာ စေတီ၊ မနူဟာ၊ ဓမ္မရံကြီး၊ စူဠာမဏိ၊ ထီးလိုမင်းလို၊ ဥပါလိသိမ်တို့ကို လွှားလိုက်ချင်သေးသည်။ ထိုမှ အပါယ်ရတနာ၊ နဂါးရုံ၊ လောကနန္ဒာတို့ကို ပျံလိုက်ချင်သေးသည်။ နန္ဒပညာတွင် ပန်းချီကို ကြည့်လိုက်ချင်သေးသည်။ နန်းဘုရားတွင် ပန်းတမော့ကို ကြည့်လိုက်ချင်သေးသည်။ ရွှေဖက်လိပ်၊ ငွေဖက်လိပ်တွင် ဖုတ်မြေစဉ့်ကွင်းတို့ကို ကြည့်လိုက်ချင်သေးသည်။ မြစေတီ၌ ရာဇကုမာရ်ကျောက်စာ ကို ဖတ်လိုက်ချင်သေးသည်။ တစ်ခေါက်တည်းတွင် ကျွန်တော် လောဘကြီးလွန်းနေပြီ။ ပုဂံကိုသိချင်လျှင် တစ်ခေါက်နှင့်လည်းမပြီးနိုင်၊ နှစ်ခေါက်နှင့်လည်းမပြီးနိုင် အခေါက် ခေါက် အခါခါနှင့်မှပြီးနိုင်မည်။ ကျွန်တော်တို့၏ ဘိုးဘွားများသည် တစ်ခါတစ်ခေတ်ကသော် နိုင်ငံ ထူထောင်ရေး၌ အလွန်စိတ်ထက်သန်ခဲ့ကြပါပေသည်။ သာသနာပွင့်လင်းရေး အလွန်စိတ်ထက်သန် ခဲ့ကြပါပေသည်။ နောင်လာနောက်သားတို့အကျိုးအတွက် အလွန်အလုပ်လုပ်ခဲ့ကြပေသည်။ ကျောက်အုတ်မြေအုတ်တို့ဖြင့်ပြီးသော အထုကြီး အထည်ကြီးတို့ကို ကိုင်တတ်ကြပါပေသည်။ ကျွန်တော်သည် ဤသို့မြည်တမ်းလျက်သာ သာဓုခေါ်၍ ပုဂံမြို့ ဟောင်းမှခွာခဲ့သည်။ ၃၆

[Page 46]
စာအုပ် မုခ်ဝမှ တော် မျက်စိ သည် က်နှာ တွင် ကောင် မိုးကို သား ခတ် ဟန် တိုင်း ည်။ နား ၁။ 511 5။ D ကျောင်းသုံးစာအုပ် မြန်မာစာ နဝမတန်း ပုဂံမြို့ဟောင်းမှ အပြန်တွင် ညောင်ဦးကိုဖြတ်သွားရသည်။ ညောင်ဦးကိုဖြတ်သွားရသည့် အတူတူ ဆပဒစေတီသို့ ဝင်ဖူးသွားချင်လာပြန်သည်။ နောက်တစ်ခေါက်မှာမှ ဖူးလျှင်လည်းဖြစ်ပါ ၏။ သို့ရာတွင် ဆပဒသည် ညောင်ဦးဈေး တောင်ဘက် မဝေးလှသော အရပ်၌ရှိသည်ဖြစ်ရာ သွား၍ဖူးနိုင်လျှင် ကောင်းပါသည်။ ဆပဒစေတီသည် ဆပဒမထေရ် တည်ထားကိုးကွယ်သော စေတီဖြစ်သည်။ ဆပဒမထေရ် သည် ပုသိမ်ဇာတိဖြစ်သည်။ သီဟိုဠ်သို့ သာမဏေဘဝနှင့် ပါသွားသည်။ သီဟိုဠ်၌သင်္ဃာကံပြု၍ ပဉ္စင်းခံသည်။ သီဟိုဠ်၌ ဆယ်ဝါခန့် စာသင်သည်။ ထို့နောက် ပုသိမ်သို့ပြန်လာသည်။ ထို့နောက် ပုဂံသို့တက်လာ သီတင်းသုံးသည်။ ဆပဒမထေရ်သည် ပိဋကတ်ဆောင်နိုင်သူဖြစ်သည်။ နောင်အခါ ပုဂံတွင် သာသနာဂိုဏ်းသစ်ထောင်သည်။ ဂိုဏ်းသစ်ထောင်လိုသဖြင့် ဆပဒစေတီကိုတည်ခြင်း ဖြစ်သည်။ ထို့ကြောင့် ဆပဒစေတီ၏ ပုံတော်သည် သီဟိုဠ်ပုံဖြစ်လာသည်ဟု ထင်မိလေသည်။ ဆပဒစေတီကို ကျွန်တော်ဖူးရသောအခါ ဖူးရင်းပင် ရှေးပုဂံခေတ်က မြန်မာနိုင်ငံတို့၏ ကိုယ်၊ နှုတ်၊ နှလုံး အမူအရာတို့ကို အံ့ဩမဆုံး ဖြစ်ခဲ့ရသည်။ ပုသိမ်ကျေးက နိုင်ငံသားတစ်ဦးသည် နေပြည်တော် ပုဂံတွင် ခေါင်းဆောင်တစ်ဦး ဖြစ်လာနိုင်ပါပေသည်။ ပုဂံသာသနာအားကြီးရာဒေသ တွင် သီဟိုဠ်ဂိုဏ်းသစ်ကို ထောင်ရဲပါပေသည်။ ဆပဒစေတီ ကြည်လင်ပြတ်သားခြင်းသည် ထို အကြောင်းများကြောင့် ဖြစ်တန်ရာသည်။ တစ်ဖန် ထိုထက်အံ့ဩဖွယ်ကောင်းသည်ကား နေပြည်တော် ပုဂံက နိုင်ငံသားများကလည်း ပုသိမ်ကျေးက နိုင်ငံသားတစ်ဦး၏ ခေါင်းဆောင်မှုကို လက်ခံတတ် ကြပါပေသည်။ ဂိုဏ်းသစ်ထောင်မှုကို ကြည်သာတတ်ကြပါပေသည်။ လှေကားနှင့် မုခ်နှင့် စေတီ သာသာယာယာရှိခြင်းသည် ထိုအကြောင်းများကြောင့် ဖြစ်တန်ရာသည်။ 203 ကျွန်တော်သည် ဆပဒစေတီကို ဖူးမြော်ပြီးသည့်နောက် ရှေးပုဂံခေတ်က မြန်မာနိုင်ငံသား တို့သည် နိုင်ငံသားစိတ်မွေးတတ်ကြပေသည်တကား။ ပြုရဲသောသတ္တိ ရှိကြပေသည်တကား။ အကြည်အသာခွင့်ပေးတတ်သော စေတနာမြတ် ထားတတ်ကြပါပေသည်တကားဟု မြည်တမ်း၍ ညောင်ဦးမှ ခွာခဲ့ပါသတည်း။ ၂ဝ ရာစု ခက်ဆစ်အဖွင့် ၁။ ကြာမှောက် ၂။ ကြာလန် ဇော်ဂျီ စေတီတွင် ရွဲနှင့်ငှက်ပျောဖူးအကြားရှိ မှောက်ထားသော ကြာပုံအစိတ်အပိုင်း။ စေတီတွင် ရွဲနှင့် ဖောင်းရစ်ကြားရှိ လှန်ထားသော ကြာပုံ အစိတ်အပိုင်း။ ၃၇ 9 Mynmar F3(B)

[Page 47]
နဝမတန်း မြန်မာစာ ၃။ ကြေးဝိုင်း ခေါင်းလောင်း ၄။ ၅။ ... ငှက်ပျောဖူး ၆။ ငှက်မြတ်နား ၇။ စိန်တောင် ၈။ စိန်ဖူး ၉။ ဆင်းတု ၁၀။ ၁၁။ တပိတပိုင်း တစ်လောက ၁၂။ တံတိုင်း ၁၃။ တန်ဆောင်း = ကျောင်းသုံးစာအု ကြေးနောင်များကြီးစဉ်ငယ်လိုက် ဆွဲချည်ထားသော တူရိယာ။ ကြေးငွေစသည်ဖြင့် သွန်းလုပ်ထားသည့် လုံးပတ်ဝန်း၍ အဝကားသော တီးခတ်ရာပစ္စည်း။ အခေါင်းတွင်းရှိ အဆန် ကိုခတ်လှုပ်၍ အသံမြည်စေသော ခွက်ပုံသတ္တုကိရိယာ။ စေတီနှင့်ပြာသာဒ်တွင် ထီးအောက်၌ရှိသည့် ငှက်ပျောဖူး သဏ္ဌာန်အစိတ်အပိုင်း။ ဘုရား၊ စေတီ၊ ကျောင်းပြာသာဒ်တို့၏ ထီးအထွတ်တွင် ကြက်လျှာ သဏ္ဌာန်အဆင်တန်ဆာ။ ကျောင်း၊ ဇရပ်၊မောက်ရူ၊ မောက်တိုစသည်တို့တွင် သစ်ရွက် များထောင်နေသကဲ့သို့ ပြုလုပ်ထားသောအပြောက်အမွမ်း ထီးတော်၏ အထက် စေတီထိပ်ဖျားရှိ အဖူးသဏ္ဌာန်အစိတ် အပိုင်း။ မြတ်စွာဘုရား၏ ရုပ်ပွားတော်။ တစ်စိတ်တစ်ဒေသ။ မကြာသေးမီအချိန်က။ အုတ်၊ ကျောက်စသည်တို့ဖြင့် ပြုလုပ်ထားသော ခြံဝင်း အကာအရံ။ ဘုရားအာရုံပြုရန်၊ ဝတ်ပြုရန် စေတီပုထိုးအနီးအပါးတွင် ရှိသောအဆောက်အအုံ။ ၁၄။ တိမ်တောင်တိမ်လိပ် - တောင်ကဲ့သို့ထိုးမတ်နေသော၊ တိမ်နှင့်အလိပ်လိပ်ဖြစ်နေ ၁၅။ ထီး ၁၆။ နံပါး သော တိမ်များ။ စေတီအထွတ် စသည်တွင် စိုက်ဆောက်သော ထီးပုံအဆင် တန်ဆာ။ - ဘေးဘက်ကပ်လျက်။ ၁၇။ နတ်လှောင်ကျောင်း - သဗ္ဗညုဘုရားကြီးနောက်ဘက် ဗိဿနိုးနတ်စသည့် ဟိန္ဒူ ၁၈။ နယ်နိမိတ် ၁၉။ ပက်ပင်းပါ ၂၀။ ပန်းချီ = ဘုရားတို့ စုပေါင်းတည်ရာဂူဘုရား။ နယ်မြေအပိုင်းအခြား။ နယ်ခြား။ နယ်စပ်။ တိုက်ရိုက်တည့်တိုး၊ တည့်တည့်တန်းတန်း။ ရုပ်ပုံရေးခြယ်သော အတတ်ပညာ။ ၃၈

[Page 48]
၁ခု ယာ။ န်း၍ ဆန် ကျောင်းသုံးစာအုပ် ၂၁။ ပြာသာဒ် ၂၂။ ဖုတ်မြေစဥ့်ကွင်း ၂၃။ ဖြတ်ထိုးဉာဏ် ဗိမာန် ၁။ ဖူး ၂၄။ တွင် ၂၅။ မုခ် က် ၂၇။ မျက်စိကိုချူ ၂၈။ မြစ်ညာ ၂၉။ 485 48 ၂၆။ မုခ်ဦး ၃ဝ။ ရွဲ ရင်ပြင် ၃၁။ လဲလျောင်း ၃၂။ . လက်စွမ်း ၃၃။ သပ္ပာယ် ၃၄။ အတွင်းဘက် ၃၅။ အထွတ် ၃၆။ အာရုံ ၃၇။ ဥကင် ၃၈။ ဦးတိုက် N = = မြန်မာစာ နဝမတန်း ဘုံအဆင့်ဆင့်နှင့် ထုပိကာတင်သော အဆောက်အအုံ၊ မီးဖုတ် စဉ့်သုတ်ထားသည့် အုတ်ခွက်။ အကြောင်းရှိလျှင် ရုတ်တရက် ပေါ်ပေါက်လာသည့်ဉာဏ်။ မွန်မြတ်သော အဆောက်အအုံ။ ဂူဘုရား။ လိုဏ်စသည်၏ မျက်နှာဝ။ အပေါက်။ ဝင်လမ်း၊ ထွက်လမ်း၏ ဆင်ယင်မွမ်းမံထားသောထိပ်ဝ။ ကြည့်လိုစိတ်ဖြစ်သည်။ မြစ်၏ အထက်ပိုင်းအရပ်။ ဘုရားစေတီ၊ နန်းတော်စသည်၏ ဝန်းကျင်ကျယ်ပြန့်သော နေရာ။ အရောင်တောက်ပသော ကျောက်မျက်ရတနာ။ အရောင် လှုပ်ရှားတောက်ပသော အတွင်း၌ပြဒါးခံထားသော ပါးလွှာ သည့်ဖန်လုံး။ အလျားလိုက်သွယ်တန်းနေသည်။ တစ်စုံတစ်ဦး၏ ဆောင်ရွက်နိုင်မှု အရည်အချင်း။ သင့်လျော်လျောက်ပတ်ခြင်း။ မြို့၏ အလယ်ကျကျ။ အမြင့်ဆုံး။ စေတီ၊ ပုထိုး၊ ပြာသာဒ် စသည်၏ ထိပ်ဖူး။ စိတ်၏မွေ့လျော်ရာ အဆင်း၊ အသံ၊ အနံ့၊ အရသာ၊ အတွေ့၊ အတွေး။ အထွတ်အမြတ်အရာ။ ရိုသေလေးမြတ်အပ်သော ပုဂ္ဂိုလ်၏ ခြေကို ဦးထိပ်ဖြင့်ထိ၍ ရှိခိုးသည်။ ထိပ်ချင်း ထိသည်၊ ဆုံသည်။ ၃၉

[Page 49]
နဝမတန်း အဓိကအချက်များ မြန်မာစာ ကျောင်းသုံးစာအု ပုဂံမြို့ဟောင်းတွင် ပုဂံခေတ်အခါက တည်ထားခဲ့သော သာသနိက အဆောက်အအုံများ ဖူးမြော်၍ မကုန်နိုင်အောင်ရှိသည်။ ဧရာဝတီမြစ်ကမ်း၏ ရေပြင်ဖွေးဖွေးနှင့်အတူ ညောင်ဦးမြို့၏ နတ်သမီးကမ်းပါးဟု တင်စားရသည့် ကမ်းပါးစောက်နှင့်အတူ စုလစ်မွန်းချွန်တို့ဖြင့် သာယာလှသော ဘုရား စေတီတို့မှာ ပုဂံမြို့၏ ကျက်သရေတစ်ခု ဖြစ်သည်။ ပုဂံဘုရားများအနက် ရွှေစည်းခုံ၊အာနန္ဒာ၊ ဓမ္မရံကြီး၊ စူဠာမဏိ၊ အပါယ်ရတနာ ဘုရားများ၏အကြောင်းကို ဗဟုသုတဖြစ်ဖွယ်သိရသည်။ အနော်ရထာမင်းနှင့် ရှင်အရဟံတို့၏ စွမ်းဆောင်ချက်သည် အဖိုးမဖြတ်နိုင်သော သမိုင်းအမွေအနှစ်တစ်ရပ်ဖြစ်သည်။ ပုဂံဘုရားများသည် တစ်ခါဖူးမြော်ပြီးပါက အကြိမ်ကြိမ်ဖူးမြော်ချင်စိတ်ကို ဖြစ်ပေါ်စေ သည်။ ပုဂံသားတို့၏ ကြီးမြတ်သော စိတ်ဓာတ်နှင့် နိုင်ငံသားကောင်းပီသသော အတွေးအခေါ် တို့သည် လေးစားဂုဏ်ယူဖွယ်ကောင်းသည်။ လေ့ကျင့်ခန်း Q all 习 ၁။ ပေးထားသော စကားလုံးတို့၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ ကြေးဝိုင်း၊ တံတိုင်း၊ ဦးတိုက်၊ လက်စွမ်း၊ ပက်ပင်း ၂။ အောက်ပါစကားလုံးများကို ဝါကျဖွဲ့ပါ။ မွမ်းမံ၊ ဉာဏ်စွမ်း၊ သတ္တိ၊ တိမ်တောင်၊ အကြည်အသာ ၃။ ပုဂံဘုရားများသို့ သွားရောက်ဖူးမြော်ခဲ့သော စာဆို၏အတွေ့ အကြုံများကို ဗဟုသုတ ဖြစ်ဖွယ် ဆွေးနွေးပါ။ ၄၀ 50

[Page 50]
S ကျောင်းသုံးစာအုပ် မြန်မာစာ နဝမတန်း ၄။ ပုဂံဒေသတစ်ဝိုက်ရှိ ဘုရားစေတီတို့၏ အကြောင်းကို စာဆိုကမည်သို့ ရေးသားတင်ပြခဲ့ သနည်း။ သာဓကဖြင့်ဖြေဆိုပါ။ ပိုး ၅။ ခရီးသွားရခြင်းသည် လူတို့၏စိတ်ကို ကြည်နူးစေသလို ဗဟုသုတလည်းရစေသည်ဟူ သောအဆိုကို ကျိုးကြောင်းပြဖြေဆိုပါ။ ၆။ စာဆိုသည် ရွှေတိဂုံစေတီတော်နှင့် ရွှေစည်းခုံစေတီတော်ကို မည်သို့နှိုင်းယှဉ်ပြထား သနည်း။ ၄၁

[Page 51]
၁၉ ရာစု တောင်ရိုးဓနုကျေးလက်တေး (ကဗျာ) မောင် ။ မယ် ခက်ဆစ်အဖွင့် ၁။ ၂။ န ထမန်း ၃။ ပလာ ။ ၄။ မောင်မစားန ၅။ မောင်မပလာန ၆။ လူလိုးရော အံယားတတ်လယ် ၇။ = မောင်မလုပ်န စပါးထောင်းကူ၊ လူလိုဝူးရော။ ။ မောင် မထောင်းန၊ ခါးညောင်းတတ်လယ် မယ် ထောင်းမယ်။ စပါးပလာလဲ၊ မောင်မပလာန ခါးနာတတ်လယ်၊ မယ်ပလာမယ်။ လက်ဝါးနု သွေးဥတတ်လယ်။ ထမန်းစားလဲ၊ မောင်မစားန အံယားတတ်လယ်၊ မယ်စားမယ်။ ထမင်း။ နဲ့။ နှင့်။ (ဆန်)ပြာသည်။ မောင်မစားနှင့်။ မောင် မပြာနှင့်။ လူမလိုဘူးလား။ ပါးစပ်ယားတတ်တယ်။ ၄၂ အမည်မသိစာဆို

[Page 52]
ကျောင်းသုံးစာအုပ် အဓိကအချက်များ မြန်မာစာ နဝမတန်း ရှမ်းပြည်တောင်ပိုင်းရှိ တောင်တန်းများတွင် နေထိုင်ကြသော ဓနုလူမျိုးများ၏ ကျေးလက်တေး သီချင်းဖြစ်သည်။ ကျေးလက်ဒေသများတွင် စိုက်ပျိုးရရှိလာသော စပါးများကို ဆန်အဖြစ် ချက်ပြုတ်စားသောက် နိုင်ရန် မောင်းဆုံတွင်ထည့်ပြီး ထောင်းကြပါသည်။ စပါးထောင်းကြသောအခါ ကျေးလက်နေ လူပျိုအပျိုလေးများ စုဖွဲ့ပြီး တစ်ယောက်တစ်လှည့် ထောင်းတတ်ကြသည်။ စပါးထောင်းရင်း တစ်ဦးနှင့် တစ်ဦး ကျီစယ်စကားများ ပြောကြသကဲ့သို့ စောင်းချိတ်ပြီး တေးသီချင်းများကိုလည်း ဆိုတတ်ကြသည့် တောင်ရိုးဓနုတို့၏ ကျေးလက်သဘာဝ တေးသီချင်းဖြစ်သည်။ လေ့ကျင့်ခန်း ၁။ အောက်ပါစကားလုံးများကို ဝါကျဖွဲ့ပါ။ ထောင်း၊ လက်ဝါး၊ ခါးနာ၊ စပါး၊ ညောင်း > ၂။ မောင်းထောင်းနေသူအပျိုကလေးကအကူအညီပေးရန်လာသောလူပျိုလေးကိုမည်သို့ပြန် 則 ပြောပါသနည်း။ ၃။ မောင်မလုပ်နကဗျာကို ဖတ်ရှုလေ့လာ၍ သင့်ခံစားမှု၊ အတွေးအမြင်များကို တင်ပြ ဆွေးနွေးပါ။ ၄။ မောင်မလုပ်န ကဗျာကို စာဆိုသည် မည်သည့်ရည်ရွယ်ချက်ဖြင့် ရေးဖွဲ့ခဲ့သည်ဟု ထင်ပါ သနည်း။ ရှင်းပြဆွေးနွေးပါ။ ၅။ သင်သိသော၊ ကြားဖူးသော တိုင်းရင်းသားကျေးလက်တေးသီချင်းတစ်ပုဒ်ကို တင်ပြပါ။ ၄၃

[Page 53]
၁၂။ ဆောင်းပါး (သုတရသ စကားပြေ) မြန်မာ့ရိုးရာလယ်လုပ်ငန်း ကျွန်ုပ်တို့၏ မြန်မာနိုင်ငံတွင် လူဦးရေ ၂၄ သန်းကျော်ရှိသည့်အနက် လယ်ယာကိုင်းကျွန်း ကို လုပ်ကိုင်စားသောက်ကြသော တောင်သူလယ်သမားများနှင့် ယင်းတောင်သူလယ်သမားများကို မှီခိုနေသူများမှာ ၁၅ သန်းကျော် ပါဝင်နေပါသည်။ တောင်သူလယ်သမားတွေ အများဆုံးစိုက်ပျို ကြသည်မှာ စပါး၊ မြေပဲ၊ နှမ်း၊ ဝါတို့ပင်ဖြစ်သည်။ ကောင်သူလယ်သမားကြီးများ၏ လုပ်အားပေးမှု ကြောင့် ကျွန်ုပ်တို့တိုင်းပြည်တွင် စားနပ်ရိက္ခာပြဿနာဟူ၍လည်း လုံးဝမပေါ်ခဲ့ဖူးပါ။ ပြည်တွင်း စားနပ်ရိက္ခာဖူလုံရုံမျှမက ပြည်ပကိုပင် ထုတ်ရောင်းနိုင်သည့်အတွက် ကမ္ဘာ့စားနပ်ရိက္ခာပြဿနာ ကိုလည်း တစ်ဖက်တစ်လမ်းက ဖြေရှင်းပေးနိုင်ခဲ့ပါသည်။ ဤသည်တို့မှာ တောင်သူလယ်သမားကြီး များ၏ ကျေးဇူးကြောင့်ဖြစ်ပါ၏။ ထို့နောက် စီးပွားရေးဘက်ကနေကြည့်မည်ဆိုလျှင် မြန်မာနိုင်ငံ၏ ထွက်ကုန်တန်ဖိုးရာနှုန်း ၈ဝ ကျော်သည် ဆန်နှင့် ဆန်ထွက်ပစ္စည်းတွေကရသည်ဟု သိရပြန်ပါ သည်။ ဤအချက်တွေကို ထောက်လျှင် တောင်သူလယ်သမားများသည် စားနပ်ရိက္ခာဘက်မှာရော စီးပွားရေးဘက်မှာပါ ကျေးဇူးပြုနေကြသည်မှာ ထင်ရှားလှပါသည်။ တောင်သူလယ်သမားကြီးများ ကျေးဇူပြုကြသည်မှာ ဤမျှသာလောဟု မေးလျှင် ဤမျှသာ မဟုတ်ပါ၊ အခြားကျေးဇူးပြုခြင်းများလည်း ရှိပါသေးသည်ဟု ဖြေဆိုရပါမည်။တောင်သူလယ်သမား ကြီးများ ကျေးဇူးပြုထားမှုတွေ အများအပြားရှိသည့်အနက် ကျွန်ုပ်အနေဖြင့် မြန်မာဘာသာစကား ကို ဘယ်ပုံဘယ်နည်း ကျေးဇူးပြုထားသည်ဆိုသော အကြောင်းကို ဘာသာစကားရှုထောင့်မှနေပြီး ဖော်ပြလိုပါသည်။ တောင်သူလယ်သမားများသည် လယ်ယာကိုင်းကျွန်းအလုပ်ကို အတော်ပင်ခင်မင်တွယ်တာ ကြပါ၏။ နှစ်သက်မြတ်နိုးကြပါ၏။ မလွှဲမရှောင်သာသော အချိန်အခါမျိုးမှတစ်ပါး လယ်ယာ ကိုင်းကျွန်းကိုသာ လုပ်ကိုင်လိုကြပါ၏။ လယ်ယာကိုင်းကျွန်းလုပ်ငန်းကလွဲ၍ အခြားလုပ်ငန်းကို လုပ်လည်းမလုပ်တတ်၊ လုပ်လည်းမလုပ်လိုကြပါ။ အိမ်ချင်းကလည်းထိကပ်နေ အိမ်သာနံ့၊ မြောင်းပုပ် နံ့တွေကလည်း နံစော်နေသော မြို့ကြီးများမှာ သူတို့မနေတတ်ကြပါ။ အသက်ရှူရကြပ်သည်ဟု ပင်ပြောကြပါ၏။ လယ်တောမှာမူကားလေကောင်းလေသန် ကိုလည်းရှူရှိုက်ခွင့်ရသည်၊ လယ်ဟင်း လျာများကိုလည်း ရှာဖွေစားသောက်ရသဖြင့် သူတို့အဖို့ လွတ်လွတ်လပ်လပ်ရှိလှပါသည်။ တောင်သူလယ်သမားများသည် ထွန်နှင့် ထယ်နှင့် ကျွဲနှင့် နွားနှင့်ဆိုသကဲ့သို့ အမြဲတန်း ထိတွေ့သုံးစွဲလုပ်ကိုင်နေကြရင်းက သူတို့ပြောဆိုသုံးစွဲသည့် အသုံးအနှုန်းများသည် မြန်မာ 99

[Page 54]
မြန်မာစာ နဝမတန်း ကျောင်းသုံးစာအုပ် ဘာသာစကားထဲသို့ မသိမသာတစိမ့်စိမ့်ဝင်ရောက်လာကြပါသည်။ ယင်းကဲ့သို့ဝင်ရောက်လာမှုကို စာပေပညာရှင်များက သူတို့၏ ပျို့ကဗျာများ၌ ယူငင်သုံးစွဲ မှတ်တမ်းတင်ထားခဲ့ကြပါသည်။ ဤ ကဲ့သို့ မှတ်တမ်းတင်ထားခဲ့ရာတွင် လယ်သမားများက မြန်မာဘာသာစကားကို အကျိုးပြုသော စကားပုံ၊ လက်သုံးစကား၊ ဥပစာ စကား၊ ဥပမာ ဥပမေယျစသည်ဖြင့် အတော်စုံစုံလင်လင် တွေ့ရ ပါသည်။ မိုးဦးကျပြီးလျှင် လယ်ကွင်းထဲ၌ထယ်ထိုးကြ၊ ထွန်ထွန်ကြသည်ကို မြင်ဖူးကြသည်ဟု ယုံကြ ပါသည်။ ယင်းကဲ့သို့ ထယ်ထိုး ထွန် ထွန်ကြသည့်အခါ နွားဖြစ်စေ၊ ကျွဲဖြစ်စေ ထယ် သို့မဟုတ် ထွန်ကို ရှေ့ကနေပြီး ဆွဲရပါသည်။ နွားက ရှေ့ကဆွဲ၊ ထွန်က နောက်ပါ၊ ဤသည်မှာ အစဉ်အလာ ထုံးစံအတိုင်းဖြစ်၏။ ဤလိုမှ မဟုတ်ဘဲ ထွန်ကရှေ့၊ နွားကနောက်ဆိုလျှင် အစဉ်မမှန်တော့ပေ။ ထုံးနှင့်စံနှင့်မညီဟုဆိုရပါမည်။ ထိုကြောင့် ခေါင်းဆောင်ရမည့်လူကခေါင်းမဆောင်ဘဲနောက်လိုက် ကခေါင်းဆောင်သောကိစ္စ၊တပည့်ကဆရာကိုနည်းပြပေးသောကိစ္စမျိုးကို“နွားရှေ့ထွန်ကျူးသည်” ဟု ဆိုစမှတ်ပြုကြပါသည်။ ဤစကားပုံများနှင့် ဆင်တူယိုးမှားဖြစ်သော စကားပုံများမှာ “ မိကျောင်း မင်း ရေခင်းပြ” သည် “ဘုန်းကြီးကို စာချသည်” ဆိုသည့် စကားများဖြစ်ကြပါသည်။ လယ်တော ယာတောများ၌ လယ်ထွန် ယာထွန်ကြသည့်အခါ ထွန်ဖြုတ်လျှင် ထွန်ကို လယ်ထဲယာထဲမှာပင် ထားပစ်ခဲ့ပါသည်။ နွားကိုသာဖြုတ်ပြီး လွှတ်ချင်လွှတ်၊ မလွှတ်ချင်လျှင် လယ်ထဲ ယာထဲကို ပြန်မောင်းသွားလေ့ရှိပါသည်။ နောက်တစ်နေ့နံနက် လယ်ထွန် ယာထွန်သွားကြ သောအခါကျမှ တင်းကုပ်ထဲမှ နွားကို ဆွဲယူသွားပြီး မောင်းရပါသည်။ အကယ်၍ လယ်ထွန် ယောက်ျားသည် တင်းကုပ်ထဲမှနွားကိုယူမသွားမိဟုဆိုလျှင် ထွန်ကိစ္စပြီးစီးမည်မဟုတ်ပါ။ ထို့ကြောင့် အလုပ် လုပ်ကိုင်ရာတွင် မေ့တတ်လျော့တတ်သော လူနှင့်ပတ်သက်ပြီး “လယ်ထွန်သွား နွားမေ့ သည်” ဆိုသည့် စကားပုံကို သုံးစွဲနေကြဟန်တူပါသည်။ ပုံစံအားဖြင့်ဆိုလျှင် ရေလမ်းခရီးထွက်မည့် လှေသမ္ဗန်သမားသည် ခတ်တက်၊ ရွက်တိုင်၊ တက်မ စသည်တို့ကိုယူမသွားမိခဲ့လျှင်ဖြစ်စေ၊ ကျောင်း တက်သွားမည့် ကျောင်းသားသည် စာအုပ်၊ ခဲတံ၊ ကလောင်တံ စသည်တို့ကို ယူမသွားမိလျှင်ဖြစ်စေ၊ စစ်တိုက်ထွက်မည့် စစ်သည်တော်သည် သေနတ်ကို ယူသွားရန် မေ့နေလျှင်ဖြစ်စေ၊“လယ်ထွန်သွား နွားမေ့သည်” ဟူ၍ပင် ပြောဆိုသုံးစွဲလေ့ရှိပါသည်။ စပါးစိုက်ပျိုးသည့်လယ်လုပ်ငန်းမှာ မိုးလုပ်ငန်း၊ နွေလုပ်ငန်းဟူ၍ နှစ်မျိုးနှစ်စားရှိပါ၏။ အလုပ်သမားငှားရာမှာပင် နွေအလုပ်သမား၊ မိုးအလုပ်သမား ခွဲခြားငှားရပါသည်။ ထယ်ထိုး၊ ထွန်ထွန်၊ စက်ခုတ်၊ ပျိုးကြဲ၊ ပျိုးနုတ်၊ ကောက်စိုက် စသောအလုပ်များသည် မိုးလုပ်ငန်းများဖြစ်ကြပါသည်။ စပါးရိတ်၊ ကောက်လှိုင်းတိုက်၊ စပါးနယ်၊ စပါးလှေ့ စသောအလုပ်များသည် နွေလုပ်ငန်းများ ဖြစ်ကြပါသည်။ ထို့ကြောင့် မိုးလုပ်ငန်းကို မိုးတွင်းအခါမှာလုပ်မှ၊ နွေလုပ်ငန်းကိုလည်း နွေအခါမှာ ၄၅

[Page 55]
နဝမတန်း မြန်မာစာ ကျောင်းသုံးစာအုပ် လုပ်မှ ဆီလျော်ပါမည်။ မိုးလုပ်ငန်းဖြစ်သော ထယ်ထွန်ကိစ္စကို စပါးနယ်ချိန်မှာ လုပ်မည်ဆိုလျှင် ဆီလျော်မည် မဟုတ်ပါ။ ထို့ကြောင့် အလုပ်ကိစ္စတစ်ရပ်ရပ်ကို ဆောင်ရွက်သည့်အခါတွင် အချိ အခါလွန်မှ ပြုလုပ်ဆောင်ရွက်သည့်အခါ “မိုးလွန်မှထွန်ချသည်”ဟု ပြောဆိုသုံးစွဲလေ့ရှိပါသည်။ တောင်သူလယ်သမားများသည်ထွန်ထွန်သောအခါလယ်ကန်သင်းပေါ်ကနေပြီး လေ့လာ သောလူအဖို့ တစ်ပတ်ပြီးတစ်ပတ်လှည့်နေသူဟု ထင်ရသော်လည်း ထွန်သည့်နေရာမှာလည်း စည်းစနစ်ရှိသည်ကိုသိရပါသည်။ ရှေးခေတ်တောင်သူလယ်သမားကြီးများ အသုံးပြုခဲ့သော ထွန် နည်းများမှာ “ခရုပတ်ထွန်နည်း၊ ရစ်ခေါက်ထွန်နည်း၊ ခက်လှ လယ်ရောက်ထွန်နည်း၊ လပြည့်ဝန်း ထွန်နည်း၊ ထွန်ရေးစုံထွန်နည်း၊ ထွန်ရေးကြီးထွန်နည်း၊ ထောင့်သန်းထွန်နည်း၊”ဟူ၍ ထွန်နည်း ခုနစ်မျိုးရှိပါသည်။ သို့သော် ယခုခေတ် တောင်သူလယ်သမားများကမူကား ထောင့်အုပ်ထွန်နည်း၊ လေးကွက်ကျား ထွန်နည်း၊ လျားစောင်းထွန်နည်း၊နံစောင်းထွန်နည်း၊ ခရုပတ်ထွန်နည်း စသည်ဖြင့် ထွန်နည်းငါးမျိုးကိုသာ အသုံးပြုနေကြပါသည်။ လယ်ထွန်ယောက်ျားသည် ကြိုက်ရာတစ်နည်းနည်းကိုအသုံးပြုကာ အနည်းဆုံး ရှစ်ကြိမ် ရှစ်ခါထွန်ရပါသည်။ တစ်ကြိမ်ထွန်ပြီးလျှင် တစ်စပ်ရသည်ဟု ခေါ်ရပါသည်။ ရှစ်ကြိမ်ထွန်ပြီးသော အခါ ရှစ်စပ်ရသည်ဟုခေါ်ရပါသည်။ အချို့ ထယ်ရေးမနာသောလယ်ဆိုလျှင် ရှစ်ကြိမ်မက ၁၂ကြိမ် အထိ ထွန်ရတတ်ပါသည်။ အနည်းဆုံးမှာ ရှစ်ကြိမ်ရှစ်စပ် ထွန်ရပါသည်။ ဤလိုထွန်မှလည်း တမန်း ရပါသည်။ ယင်းကဲ့သို့ ရှစ်ကြိမ်ရှစ်စပ်ထွန်လိုက်သည့်အခါ ထွန်မရောက်သေးသော နေရာဟူ၍ မရှိနိုင်တော့ပါ။ ထို့ကြောင့် အရပ်ရှစ်မျက်နှာ နှံ့စပ်အောင် ရောက်ဖူးသောသူ၊ အတွေ့အကြုံမျိုးစုံ ရှိဖူးသောသူကို“ရှစ်စပ်ကလယ်သည့်လူ”ဟုခေါ်ကြပါသည်။ ယခုခေတ်အသုံးနှင့် ဆိုလျှင်“ပန်ကာ၊ ဂျင်”သည် ရှစ်စပ်က လယ်သည့်လူတွေ ဖြစ်ပါလိမ့်မည်။ လယ်သမားများတွင် မိုးလုပ်ငန်း၊နွေလုပ်ငန်းဟူ၍ လုပ်ငန်းနှစ်ရပ်ရှိသည့်အနက်မိုးလုပ်ငန်း မှာ ရွှံ့ထဲရေထဲတွင် လုပ်ရသည့်အတွက် ပိုပြီးပင်ပန်းသည်ဟုထင်မိပါ၏။ နွေလုပ်ငန်းကလည်း သိပ်သက်သာလှသည်တော့ မဟုတ်ပါ။ ပြာသို၊ တပို့တွဲ ချမ်း၍အိပ်ရာထဲတွင် ကွေးနေဖို့ကောင်း သောအချိန်တွင် လယ်အလုပ်သမားကြီးများသည် ဝတ်ထားသောအင်္ကျီကိုတောင် ချွတ်ပစ်ချင် လောက်အောင် ချွေးသီးချွေးပေါက် ကျနေကြရရှာပါသည်။ ချွေးမကျလျှင် ခံနိုင်ပါမည်လား။ မှည့် နေသည့်စပါးပင်ကို ကြသောင်းဝါးပေါက်ဖြင့် ဖိနှိပ်ဝါးလှည်းပေးရသော ဝါးလှည်းအလုပ်၊ ရိတ်ပြီး ကောက်ပင်တွေကို ဖွဲ့ကြိုးနှင့်စုစည်းရသော ကောက်လှိုင်းစည်းအလုပ်၊ ကောက်လှိုင်းစည်းတွေကို ဝါးချွန်ဖြင့်ထိုးပြီးလျှင် လှည်းပေါ်ပစ်တင်ပေးရသော ကောက်လှိုင်းထိုးအလုပ် ဤအလုပ်များသည် အင်နှင့်အားနှင့် လုပ်ရခြင်းဖြစ်သည့်အတွက် ချွေးဒီးဒီးကျကြရရှာခြင်းဖြစ်ပါသည်။ လယ်အလုပ်သမားကြီးတွေ ဝါးလှည်းပေးထားသော စပါးပင်တွေကို ကောက်ရိတ်သမား ၄၆

[Page 56]
ကျောင်းသုံးစာအုပ် မြန်မာစာ နဝမတန်း များက ရိတ်ကြရပါသည်။ အချို့အရပ်တွင် ဝါးလှည်းခြင်းကို မကြိုက်သဖြင့် ပင်ထောင်ကိုပင် ရိတ် ကြပါသည်။ ပင်ထောင်ရိတ်ရိတ်၊ ဝါးလှဲထားသည်ကိုပင်ရိတ်ရိတ် ရိတ်သိမ်းရသောအချိန်မှာ စပါးနှံတွေနေပူသဖြင့် ဆက်ကျိုးမကျမီအချိန်ဖြစ်ပါသည်။ အချို့မှာမူ စပါးစေ့မခြောက်တခြောက် အချိန် မောင်းညိုကို ဖမ်းရိတ်လေ့ရှိပါသည်။ ကောက်ရိတ်သမားသည် ယာလက်တွင်ကိုင်တွယ် ထားသော တံစဉ်ကောက်ကြီးဖြင့် စပါးအပင်နှစ်ဆယ်လောက်ကို လှမ်းချိတ်ဆွဲလိုက်ပါသည်။ အနားရောက်လာသော စပါးပင်များကို ဝဲဘက်လက်ဖြင့်မြဲမြဲမြံမြံမိမိရရ ဆုပ်ကိုင်လိုက်ပြီး တံစဉ်ဖြင့် လှီးဖြတ်လိုက်ပါသည်။ ဤကဲ့သို့ ကောက်ရိတ်သမား ပြုမူလုပ်ကိုင်နေပုံကို ပညာရှင်များ မြင်တွေ့ သွားကြပြီးသည့်နောက် စကားပြောဆိုရာတွင် တစ်ဖက်သား၏ ပြောစကားကို ပိုင်ပိုင်နိုင်နိုင် မိမိရရရှိအောင်လုပ်ပြီးမှကိုယ်ပြောလိုရာကိုချေပပြောဆိုသောနည်းကို“ကောက်ပင်ရိတ်လှီးစကား ပြောနည်း”ဟူ၍ စကားကြီးဆယ်ခွန်းတွင် ထည့်သွင်းထားသည်ဟု ယူဆရပါသည်။ လယ်လုပ်ငန်းတွင် ထိထိရောက်ရောက်ဝင်ပြီး မလုပ်ကိုင်နိုင်သေးသောအရွယ် ကလေးငယ် များမှာ စပါးရိတ်သည့်နောက် ကောက်လှိုင်းစည်း၊ ကောက်လှိုင်းတိုက်သည့်နောက်က လိုက်ပြီး တံစဉ်လွတ်စပါးနှံဆက်ကျိုးစပါးနှံများကိုလိုက်လံရှာဖွေကောက်ယူကြပါ၏။ သူတို့ကိုကောက်သင်း ကောက်သမားဟု ခေါ်ပါသည်။ ကောက်သင်းကောက်သည်ဆိုရာတွင် ဝါကောက်သကဲ့သို့ တစ်ပွင့်ပြီး တစ်ပွင့် ကောက်တစ်ပင်ပြီးတစ်ပင် ပြောင်းကောက်ရခြင်းမျိုးမဟုတ်ပါ။ ကျကျန်ရစ်ခဲ့သော စပါးနှံ တွေကို ဟိုတစ်နှံဒီတစ်နှံ လှည့်လည်ရှာဖွေပြီး ကောက်ရခြင်းမျိုးဖြစ်ပါသည်။ ဤကဲ့သို့ပင် ပြောရာတွင်လည်း ဟိုအကြောင်းရောက်သွား ဒီအကြောင်းရောက်သွား အဆက်အစပ်မရှိဘဲပြောလျှင် “ဤလူသည် ကောက်သင်းကောက်စကားပြောနေသည်”ဟု ပြောဆိုတတ်ကြပါသည်။ စကား စက်မှုလယ်ယာလုပ်ငန်းကို အကောင်အထည်ဖော်စဖြစ်သော ကျွန်ုပ်တို့၏တိုင်းပြည်တွင် လယ်ယာလုပ်ငန်းအတွက် ကျွဲနွားသည် မရှိမဖြစ်သောအရာ၊ အလွန်လိုအပ်သောအရာများဖြစ်ကြ ပါသည်။ ထိုကြောင့် တောင်သူလယ်သမားများနှင့် မြန်မာဘာသာစကားအကြောင်း မြန်မာမှုကလေး တစ်ရပ်ကို ရေးသားဖော်ပြရာမှာလည်း ကျွဲ၊ နွားများကို ချန်လှပ်ထားခဲ့ရန်မသင့်ပါ။ ကျွဲများ နွားများ သည် နေပူမရှောင်၊ မိုးရွာမရှောင် တကုန်းကုန်းရုန်းလိုက်ကြ၊ ဆွဲလိုက်ကြရသည်မှာ အသက်ကြီး သွားကြွေသည့်အချိန်အထိပင်ဖြစ်၏။ အသက်ကြီးလာသောအခါ လူတွေကဲ့သို့ ငြိမ်းငြိမ်းကလေး နေ၊ ကောင်းကောင်းကလေးစားချင်ကြသည်မှာ သဘာဝအတိုင်းပင်ဖြစ်၏။ စာရေးသူ၏မိဘများ ဆိုလျှင်ကျွဲအိုနွားအိုတွေကို“ငါတို့ရဲ့ကျေးဇူးရှင်တွေ”ဆိုပြီး အနားပေးလိုက်ပါတော့သည်။ တင်းကုပ် ထဲမှာဖြစ်စေ၊ မြက်ပေါက်နေသောနေရာမှာ လှန်ထား၍ဖြစ်စေ အငြိမ်းစားပေးထားပါသည်။ ကျွဲအို၊ နွားအိုများသည် သွားကလည်းမရှိတော့သည့်အတွက် မြက်ရိတ်ကျွေးသည်ကိုပင် အရင့်တွေကို နှုတ်သီးဖြင့် ထိုးဖယ်ပစ်ပြီး နုနုကလေးတွေကိုမှ ရွေးစားတတ်ကြပါသည်။ “နွားအို မြက်နုကြိုက် 92

[Page 57]
နဝမတန်း မြန်မာစာ ကျောင်းသုံးစာအု ခြင်း” ဖြစ်၏။ ထို့ကြောင့် စာရေးသူတို့ရွာက ဆယ်အိမ်ခေါင်း မုဆိုးဖို ဦးသာဗျောတစ်ယောက် အပျိုကြီးမဒွေးလှနှင့် မင်္ဂလာဆောင်သည့်အခါ ကာလသားတွေက “နွားအိုမြက်နုကြိုက်ကြီး”ဟု မ ကြားတကြား လှောင်ကြပြောင်ကြပါသည်။ ထိုအခါမှာ ပျော်ပျော်နေတတ်သော ဦးသာဗျောကြီးက လူငယ်တွေဘက်ကိုလှည့်ကြည့်၊ လက်သီးဆုပ်ပြပြီး “ဟ လူတို့ရ၊ နွားပျိုသန်လှ နွားအိုပေါင်ကျိုး သလောက်ပါကွ”ဟု ပြန်တွယ်လိုက်သည်ကို ကြားဖူးပါသည်။ အထက်တွင် ရေးသားဖော်ပြခဲ့သည်တို့မှာ တောင်သူလယ်သမားများ၏ ကျေးဇူးကြောင့် မြန်မာဘာသာစကားတိုးပွားလာရသည့်အကြောင်းကို ဘာသာစကားရှုထောင့်ကနေပြီး ဖော်ပြခဲ့ ခြင်းသာဖြစ်ပါသည်။ တောင်သူလယ်သမားကြီးများသည် မြန်မာ့စားနပ်ရိက္ခာသာမက၊ ကမ္ဘာ့ စားနပ်ရိက္ခာကိုပါ ဖြည့်တင်းပေးကြသော ကျေးဇူးရှင်ကြီးများ၊ မြန်မာပြည်အတွက်နိုင်ငံခြားဝင်ငွေ ကို အများဆုံးရအောင် လုပ်ဆောင်ပေးကြသော ကျေးဇူးရှင်ကြီးများဖြစ်ကြရုံမျှသာမက မြန်မာ ဘာသာစကားကိုလည်းတစ်နည်းတစ်လမ်းအားဖြင့် ကြွယ်ဝတိုးပွားလာအောင် ပြုလုပ်ပေးကြသော ကျေးဇူးရှင်ကြီးများဖြစ်ကြပေရာ လယ်သမားကြီးများ၏ဘဝ ယခုထက်မြင့်မားလာစေရန် ကာယ အလုပ်သမား၊ ဉာဏအလုပ်သမားကြီးတို့က အားသွန်ခွန်စိုက်ဆောင်ရွက်ပေးသင့်ကြောင်း ရေးသား လိုက်ရပါသတည်း။ ၂ဝ ရာစု ခက်ဆစ်အဖွင့် ၁။ ကန်သင်း ၂။ ခတ်တက် ၃။ ဂျင် ၄။ တက်မ ၅။ တမန်း ၆။ ထယ် ၇။ ထယ်ထိုး ၈။ ထွန် ၉။ ပျိုးကြဲ ဦးတင်လှ လယ်ကွက် ယာကွက်များကို ကန့်ထားသည့် မြေရိုး။ လှေ၊ သမ္ဗန်၏ ခတ်ကွင်းတွင် တပ်၍ခတ်ရသော တက်ကြီး။ အလွန်ပါးနပ်လည်ပတ်သောသူ။ လှေကို ပဲ့ကိုင်ရသော တက်ကြီး။ ညက်နေသောထွန်စာ၊ စိုက်ရန်အသင့်ဖြစ်သည့်မြေညက်။ စိုက်ပျိုးမည့် မြေကိုထိုးခွဲလှန်လှောသည့် အသွားတစ်ခုတည်း ပါကိရိယာ။ စိုက်ပျိုးမည့်မြေကို ထယ်သွားဖြင့် ထိုးခွဲ လှန်လှောသည်။ ထယ်စာ၊ မြေစိုင် မြေခဲများကို ခွဲခြေရသည့် လယ်ယာသုံး ကိရိယာ။ (ပျိုးပင်ပေါက်လာစေရန်) အညှောက်ထွက်စ စပါးစေ့များ ကို အပျံ့အနှံ့ကြဲပက်သည်။ ၄၈

[Page 58]
စာအုပ် ယာက် ”ဟု မ ကြီးက ကျောင်းသုံးစာအုပ် ၁၀။ ၁၁။ ဖွဲ့ကြိုး လယ်ယာ ၁၂။ လယ်ယာကိုင်းကျွန်း င်ကျိုး ကြောင့် ်ပြခဲ့ ၁၃။ ဝါးလှဲ အဓိကအချက်များ မြန်မာစာ နဝမတန်း ကောက်လှိုင်းစည်းရန် ကောက်ပင်များကို ရစ်လိမ်ထား သောကြိုး။ ကောက်ပဲသီးနှံ စိုက်ပျိုးလုပ်ကိုင်ရာဖြစ်သောမြေ။ - ကောက်ပဲသီးနှံ စိုက်ပျိုးလုပ်ကိုင်ရာ လုပ်ငန်းများကို ခြုံခေါ် သောစကား။ မှည့်နေသည့်စပါးပင်များကို ဝါးလုံးဖြင့်ဖိနှိပ်သည်။ ကမ္ဘာ့ င်ငွေ န်မာ သော ဥယ သား 8- လှ ပြီး။ ။ လယ်ယာစိုက်ပျိုးရေးကို အခြေခံသော မြန်မာနိုင်ငံတွင် လယ်ယာလုပ်ငန်းကို ဘိုးဘွား စဉ်ဆက် လုပ်ကိုင်လာကြသည်။ တောင်သူလယ်သမားတို့၏လုပ်အားဖြင့် တိုင်းပြည်အတွက် စားနပ်ရိက္ခာဖူလုံစေရုံသာမက ကမ္ဘာ့စားနပ်ရိက္ခာကိုပါ ဖြည့်ဆည်းပေးသည်။ တောင်သူလယ်သမားတို့၏ လယ်ယာလုပ်ငန်းခွင်အကြောင်းအရာများနှင့်ပတ်သက်၍ မြန်မာဘာသာစကားကို အကျိုးပြုသော စကားပုံ၊ ဆိုရိုးစကား၊ လက်သုံးစကား စသည့် ဘာသာစကားကို တိုးပွားစေသည်။ ထို့ကြောင့်လယ်ယာလုပ်ငန်းကို လုပ်ကိုင်ကြသော တောင်သူလယ်သမား၊ ယာသမား ဦးကြီးများကို ကျေးဇူးရှင်ကြီးများဟု မှတ်ယူကြရမည်။ လေ့ကျင့်ခန်း Q ၁။ ပေးထားသော စကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ႕ ဖော်ပြပါ။ စားနပ်ရိက္ခာ၊ လယ်တော၊ ကောက်လှိုင်း၊ ပန်ကာ၊ တင်းကုပ် ၂။ အောက်ပါစကားလုံးများကို ဝါကျဖွဲ့ပါ။ နံစော်၊ မောင်းညို၊ ကောက်သင်း၊ တံစဉ်၊ ရှုထောင့် ၄၉

[Page 59]
နဝမတန်း မြန်မာစာ ၃။ အောက်ပါစကားပုံတို့၏ အဓိပ္ပာယ်ကို သင်နားလည်သလိုရေးသားပါ။ (က) ကောက်ပင်ရိတ်လှီးစကားပြောနည်း (ခ) မိုးလွန်မှ ထွန်ချသည် (ဂ) နွားရှေ့ ထွန်ကျူးသည် ကျောင်းသုံးစား ၄။ ဤသင်ခန်းစာကိုလေ့လာပြီး ရရှိသောအကျိုးကျေးဇူးများကို ရေးသားပါ။ ၅။ သင်သိသော စကားပုံ သို့မဟုတ် ဆိုရိုးစကား တစ်ခုအကြောင်းကို ဆွေနွေးဖြေဆိုပါ . ၆။ တောင်သူလယ်သမား၊ ယာသမားတို့၏ ကျေးဇူးကြီးမားပုံကို စာတစ်မျက်နှာခန့် ရေးသားပါ၊ ၅ဝ

[Page 60]
အုပ် ၁၃။ အတ္ထုပ္ပတ္တိ (သုတရသ စကားပြေ) စာရေးဆရာမ ဂျာနယ်ကျော်မမလေး နှစ်ဆယ်ရာစု မြန်မာစာပေလောကတွင် ကျော်ကြားလှသော အမျိုးသမီးဝတ္ထုရေးဆရာမ၊ မြန်မာစာနယ်ဇင်းလောကတွင် ဩဇာကြီးမားလှသော “ဂျာနယ်ကျော်” နှင့် “ပြည်သူ့ဟစ်တိုင်” သတင်းစာ၏ထုတ်ဝေသူ အယ်ဒီတာအဖြစ်လည်း ထင်ရှားသည်။ ခေတ်ပြိုင်စာပေအဖွဲ့အစည်းနှင့် ငြိမ်းချမ်းရေးလှုပ်ရှားမှုများတွင်ရှေ့တန်းမှတက်တက်ကြွကြွပါဝင်ခဲ့သည်။ ဝတ္ထုရေးလျှင်စာနာစိတ်၊ မေတ္တာစိတ်ကိုအရင်းခံ၍ ကိုယ်ချင်းစာစိတ်တို့ဖြင့် ခံစားမှုကို ဖွဲ့နွဲ့လေ့ရှိရာ နှလုံးသားနှင့် စာရေးသူ အဖြစ် သတ်မှတ်ခံရသည်။ သူ၏ ရသမြောက် ဝတ္ထုတို၊ ဝတ္ထုရှည်အချို့ကို အင်္ဂလိပ်၊ ပြင်သစ်၊ ဂျာမန်၊ ရုရှား၊ ဂျပန်ဘာသာများသို့ပြန်ဆိုခဲ့ရာမြန်မာနိုင်ငံစာပေအနုပညာနယ်နိမိတ်ကိုကျော်လွန်ထင်ရှား ခဲ့သည်။ ရင်နင့်အောင်မွှေး ၁၉၆၇ ဝတ္ထုရှည်ကြီးကို အကျဉ်းထောင်အတွင်း ရေးသားခဲ့သည်။ ခင်ပွန်းမှာ ကိုလိုနီခေတ်စာနယ်ဇင်းလောကတွင် ဩဇာကြီးမားလှသော ဂျာနယ်ကျော် ဦးချစ်မောင် ဖြစ်သည်။ ခင်ပွန်းသည်အကြောင်းကို သူလိုလူ ၁၉၄၇ အမည်ဖြင့် စာတစ်အုပ်ရေးဖွဲ့ခဲ့ရာ မြန်မာ စာပေနယ်၌ ဩဇာကြီးမားလှသော အတ္ထုပ္ပတ္တိစာအုပ်အဖြစ်ထင်ရှားသည်။ ဆရာဦးသိန်းဖေမြင့်က အလွန်အလုပ်လုပ်နိုင်သော ထက်မြက်သည့် စာရေးဆရာမတစ်ဦးအဖြစ် ချီးကျူး စကားဆိုခဲ့ပါ သည်။ ၁၉၁၇ ခုနှစ် ဧပြီ ၁၃ ရက် သောကြာနေ့တွင် ဖျာပုံခရိုင်၊ ဘိုကလေးမြို့နယ် ကမာကလူရွာ၌ ဖွားသည်။ အဖဦးပျားချို၊ အမိ ဒေါ်ကွီဖြစ်သည်။ မွေးချင်း ၅ယောက်တွင် စတုတ္ထမြောက်၊ အမည်ရင်း မတင်လှိုင်ဖြစ်သည်။ ဖခင်မှာ ဒေါ်ဆင်ဘဏ် မန်နေဂျာဖြစ်၍ ခေတ်မီကြွယ်ဝချမ်းသာသောမိသားစု ဖြစ်သည်။ ၁၉၂၂-၃၂ ခုနှစ်တွင် ဖျာပုံ အေဘီအမ် စာသင်ကျောင်း၊ ဘိုကလေးအစိုးရ အလယ်တန်း ကျောင်း၊ ရန်ကုန်မြို့ မြို့မအမျိုးသမီးအထက်တန်းကျောင်းတို့တွင် ပညာဆည်းပူးခဲ့သည်။ ၁၉၂၇ ခုနှစ် တွင် ဘိုကလေးအစိုးရအလယ်တန်းကျောင်းမှ ၇ တန်းစာမေးပွဲအောင်မြင်သည်။ ၁၉၃၂ ခုနှစ်တွင် ရန်ကုန်မြို့ မြို့မအမျိုးသမီးကျောင်း၌ ၉ တန်းပညာသင်ယူနေစဉ် ပညာရေးရပ်နားခဲ့သည်။ ၁၉၃၆-၃၇ ခုနှစ်တွင် ဘိုကလေးမြို့ တို့ဗမာအစည်းအရုံးဝင်၊ တက်ခေတ်အမျိုးသမီးအဖွဲ့ ဥက္ကဋ္ဌအဖြစ် ဆောင်ရွက်ခဲ့သည်။ ပထမဆုံးစာပေလက်ရာမှာ မြန်မာ့အလင်းသတင်းစာ ၁၉၃၆ ပါ “ရဝေလှိုင်”အမည်ဖြင့် ရေးသားခဲ့သည့် ဏကြီးသတ် ဉာဏ်အမြင်ရှိကြရန် ဆောင်းပါး၊ ပထမဆုံးပုံနှိပ်ဝတ္ထုတိုမှာ ဂျာနယ်ကျော် ၁၀-၅-၁၉၄၁ ပါ မသိရလေခြင်း၊ ပထမဆုံးဝတ္ထုရှည်မှာ ၅၁

[Page 61]
နဝမတန်း မြန်မာစာ ကျောင်းသုံးစာအုပ် သူမ ၁၉၄၅ ဖြစ်သည်။ “သူမ”ဝတ္ထုရှည်မှာ ဂျပန်ခေတ် လယ်ယာစိုက်ပျိုးရေးဝန်ကြီး သခင်သန်းထွန်း ၏ လူပျိုဘဝကို မြင်တွေ့ ရာမှ စိတ်ကူးဖြင့်ရေးဖွဲ့ထားခြင်းဖြစ်သည်။ ၁၉၃၈ ခုနှစ်အောက်တိုဘာလ၂၆ရက်တွင်မြန်မာ့အလင်းသတင်းစာတာဝန်ခံအယ်ဒီတာ ဦးချစ်မောင်နှင့် လက်ထပ်သည်။ ၁၉၃၉ ခုနှစ် မေလ ၂၇ ရက်နေ့တွင် အပတ်စဉ်ထုတ် ဂျာနယ် ကျော်တိုက်အုပ်အဖြစ် ဆောင်ရွက်သည်။ ဒုတိယကမ္ဘာစစ်မီး မြန်မာ့မြေပေါ်ရောက်သည်အထိ ဂျာနယ်ကျော်ကို ခင်ပွန်းသည်နှင့်အတူ ဦးဆောင်ထုတ်ဝေခဲ့သည်။ စစ်ပြီးနောက် ဂျာနယ်ကျော်ကို ပြန်လည်ထုတ်ဝေစဉ် ၁၉၄၆ ခုနှစ် ဧပြီလ ၃ ရက်တွင် ခင်ပွန်းသည်ဖြစ်သူ ဂျာနယ်ကျော် ဦးချစ်မောင် ကွယ်လွန်ခဲ့သည်။ သားနှစ်ဦး၊ သမီး တစ်ဦးကျန်ခဲ့သည်။ ခင်ပွန်းသည် ကွယ်လွန်ပြီးနောက် ဂျာနယ်ကျော်ကို ဆက်လက်ထုတ်ဝေသည်။ ၁၉၄၆ ခုနှစ် ဇွန်လ ၂၉ ရက်တွင် ခင်ပွန်းသည် ရည်မှန်းခဲ့သော ပြည်သူ့ဟစ်တိုင်သတင်းစာကို ထပ်မံ ထုတ်ဝေသည်။ အယ်ဒီတာအဖြစ် ဦးချစ်မောင်၏တပည့်ရင်း ဂုဏ်ရောင်(ဦးစောဦး) က ဆောင်ရွက် သည်။ ၁၉၄၈ခုနှစ် မတ်လ ၁၂ ရက်နေ့တွင် “ဝန်ကြီးသခင်တင်နှင့် မကျင်စိန်တို့၏ မီးခွက်မှုတ် သတင်း”အား သတင်းစာတွင် ဖော်ပြခဲ့သည်ကိုအကြောင်းပြု၍ စီးပွားရေး၊ အိုးဝေသတင်းစာများ နှင့်အတူ ပြည်သူ့ဟစ်တိုင်သတင်းစာတိုက်သည် အာဏာရဆိုရှယ်လစ်ပါတီ၏ ရိုက်ချိုးဖျက်ဆီးခံခဲ့ ရသည်။ ၁၉၅၃ ခုနှစ်တွင်ဂန္ထဝင်ဂျာနယ် ထုတ်ဝေသူအဖြစ်ဆောင်ရွက်သည်။ ဖဆပလ ခေတ်ဦးတွင် သွင်းကုန်ထုတ်ကုန်လုပ်ငန်းများကို ‘တင်လှိုင်ကုမ္ပဏီ’ ‘မမလေး အင်ကုမ္ပဏီ' အမည်များဖြင့်လုပ်ကိုင်သည်။ ပုံနှိပ်တိုက်လုပ်ငန်းကိုလည်း ဆက်လက်ဆောင်ရွက် သည်။ “ဂျာနယ်ကျော်မမလေး”အမည်ဖြင့် ဝတ္ထုတို၊ ဝတ္ထုရှည်၊ ဆောင်းပါး၊ ခရီးသွား စာမျိုးစုံရေး ၍ ထင်ရှားကျော်ကြားလာခဲ့သည်။ ခင်ပွန်းသည် ဦးချစ်မောင်အကြောင်း မှတ်တမ်းတင်ထား သော “သူလိုလူ” ၁၉၄၇ အတ္ထုပ္ပတ္တိ ဝတ္ထုရှည်မှာ မြန်မာစာပေ၌အလွန်ဩဇာကြီးခဲ့သည်။ ထူးချွန် ထက်မြက်သော စာရေးဆရာမတစ်ဦးအနေဖြင့် စာပေအဖွဲ့အစည်းများတွင် ရှေ့တန်းမှပါဝင်ခဲ့ပြီး အမျိုးသမီးကလောင်ရှင်အသင်း ဒုတိယဥက္ကဋ္ဌနှင့် ကလောင်ရှင်မဂ္ဂဇင်း တာဝန်ခံအယ်ဒီတာ ၁၉၄၇၊ မြန်မာနိုင်ငံစာရေးဆရာအသင်းဥက္ကဋ္ဌ ၁၉၄၈-၄၉၊ မြန်မာနိုင်ငံစာရေးဆရာအသင်းအမှုဆောင် ၁၉၅၁၊ ငွေထိန်း ၁၉၅၅-၅၆၊ မြန်မာနိုင်ငံစာရေးဆရာ စာပေကလပ်အတွင်းရေးမှူး ၁၉၆၁-၆၂၊ ကမ္ဘာ့ငြိမ်းချမ်ရေးကွန်ဂရက်(မြန်မာနိုင်ငံ)ဗဟိုအလုပ်အမှုဆောင်၊ငွေထိန်း ၁၉၅၈ အဖြစ်တာဝန်ယူ ခဲ့သည်။ ၁၉၅၂ ခုနှစ်တွင် မြန်မာယဉ်ကျေးမှုအဖွဲ့ဝင်အဖြစ် တရုတ်နှင့် ဆိုဗီယက်ပြည်ထောင်စု ရုရှ၊ ၁၉၅၅ ခုနှစ်တွင် အိန္ဒိယနိုင်ငံ နယူးဒေလီမြို့ အာရှတိုက်စာရေးဆရာကွန်ဖရင့်၊ ၁၉၅၈ ခုနှစ်တွင် ဂျပန်နိုင်ငံ ဟီရိုရှီးမားမြို့ အနုမြူဗုံး ဆန့်ကျင်ရေး ငြိမ်းချမ်းရေးကွန်ဖရင့်များသို့ တက်ရောက်ခဲ့သည်။ ၁၉၅၉ ခုနှစ် မေလ ၁၄ ရက်တွင် ဦးအောင်ဇေယျနှင့်လက်ထပ်သည်။ ၁၉၆၃ ခုနှစ် ပြည်တွင်း ၅၂

[Page 62]
S B Mynmar F4(D) ကျောင်းသုံးစာအုပ် မြန်မာစာ နဝမတန်း ငြိမ်းချမ်းရေးဆွေးနွေးပွဲများအပြီးတွင် ခင်ပွန်းသည်နှင့်အတူ တော်လှန်ရေးအစိုးရ၏ ထိန်းသိမ်းမှု ခံရသည်။ ၁၉၆၆ ခုနှစ်တွင် အကျဉ်းထောင်မှ လွတ်မြောက်သည်။ ထောင်တွင်းအကျဉ်းချခံရစဉ် “ရင်နင့်အောင်မွှေး”ဝတ္ထုကြီးကို စိတ်ကူးဖြင့်ရေးသားခဲ့သည်။ ထင်ရှားသောစာပေလက်ရာများမှာ သူမ ၁၉၄၅၊ အဖြူ ၁၉၄၅၊ သူလိုလူ ၁၉၄၇၊ သူလိုမိန်းမ ၁၉၄၈၊ ရှုမငြီး ၁၉၄၈၊ စိတ် ၁၉၅၁၊ ကမ္ဘာမြေဝယ် ၁၉၅၂၊ မုန်း၍မဟူ ၁၉၅၅၊ နတ်ရေးငယ်ရွှေစာ ၁၉၆၁၊ ရွှေလင်းယုန် ၁၉၆၁၊ တွေးတစိမ့်စိမ့် ၁၉၆၃၊ ရင်နင့်အောင်မွှေး ၁၉၆၇၊ လှတစ်မျက်နှာ ၁၉၆၉၊ ရင်မှတစ်ရှိုက် ၁၉၇ဝ၊ သွေး ၁၉၇၃၊ လောကီရတနာ ၁၉၇၄၊ မေတ္တာ ၁၉၉၅၊ လက်ရွေးစင် ဝတ္ထုတိုများ ၁၉၉၇၊ ရဲဘော်ဖခင်မှတ်တမ်း ၂၀၀၁ တို့ဖြစ်သည်။ ၁၉၅၅ ခုနှစ် စာပေဗိမာန် ဝတ္ထုရှည်ဆုကို “မုန်း၍မဟူ "ဝတ္ထုဖြင့် ချီးမြှင့်ခံရသည်။ မုန်း၍ မဟူ ဝတ္ထုကို ၁၉၇၂ ခုနှစ်တွင် ရုရှ၊ ၁၉၈၁ခုနှစ်တွင် ဥဇဘတ်၊ ၁၉၈၅ ခုနှစ်တွင် တရုတ်၊ ၁၉၉၄ ခုနှစ်တွင် ပြင်သစ်၊ ၁၉၉၁ တွင် အင်္ဂလိပ်ဘာသာများသို့ ပြန်ဆိုထုတ်ဝေခဲ့သည်။ အင်္ဂလိပ် ဘာသာပြန်ကို အမေရိကန်ပြည်ထောင်စု အိုဟိုင်အိုးတက္ကသိုလ်ကထုတ်ဝေ၍ ဘာသာပြန်ဆိုသူမှာ မာဂရက်အောင်သွင် ဖြစ်သည်။ “သွေး” ဝတ္ထုရှည်ကို ၁၉၇၅ ခုနှစ်တွင် ဂျပန်နိုင်ငံ မြန်မာစာ ပါမောက္ခမစ္စတာဟာရဒါကဂျပန်ဘာသာသို့ပြန်ဆို၍ ဂျပန်နိုင်ငံ၌ကျင်းပသည့်နိုင်ငံတကာဘာသာ ပြန်ပြိုင်ပွဲ၌ ပထမဆုချီးမြှင့်ခံရသည်။ ဂျပန်နိုင်ငံတွင်ပြုလုပ်သော ဆုချီးမြှင့်ပွဲအခမ်းအနားသို့ ဂျာနယ်ကျော်မမလေး ကိုယ်တိုင်တက်ရောက်ခဲ့သည်။ “တွေးတစိမ့်စိမ့်” ဝတ္ထုတိုပေါင်းချုပ်မှာ ၁၉၆၃ ခုနှစ်၊ အနုပညာစာပေဆု ဝတ္ထုတိုပေါင်းချုပ်ကဏ္ဍ၌ တတိယဆုချီးမြှင့်ခံရသည်။ ဂျာနယ်ကျော် မမလေး၏ ဝတ္ထုတိုများကိုလည်း အင်္ဂလိပ်၊ ဂျာမန်၊ ပြင်သစ်၊ ရုရှ၊ တရုတ်ဘာသာများသို့ ပြန်ဆို ခဲ့ကြသည်။ မြန်မာစာပေလောကတွင် ဩဇာကြီးမားလှသော “သူလိုလူ” ဝတ္ထုကို “မသိင်္ဂီ” က A Man Like Him အမည်ဖြင့် အင်္ဂလိပ်ဘာသာပြန်ဆို၍ အမေရိကန်ပြည်ထောင်စု ကော်နဲလ်တက္ကသိုလ် အရှေ့တောင်အာရှအစီအစဉ်မှ ၂၀၀၈ ခုနှစ်တွင် ထုတ်ဝေခဲ့သည်။ “မာလာရီ” ဝတ္ထုမှာ ထင်ရှား ကျော်ကြားလှသော ရုပ်ရှင်ပညာသည် ကြည်ကြည်ဌေး၏ ဘဝကိုဖွဲ့သော အတ္ထုပ္ပတ္တိ ဝတ္ထုဖြစ်သည်။ ဂျာနယ်ကျော်မမလေး ကလောင်အမည်မခံယူမီက ရဝေလှိုင်၊ လှတခိုင်၊ ဘိုကလေး မတင်လှိုင် အမည်များဖြင့် စာများရေးသားခဲ့သည်။ ခင်ပွန်းသည် ကွယ်လွန်ချိန်မှစ၍ အနောက်တိုင်းဆေးပညာ၏ အားနည်းချက်ကို ဘဝင် မကျရာမှ မြန်မာ့ဆေးပညာကို လေ့လာလိုက်စားခဲ့သည်။ နေလဝိဇ္ဇာ မြန်မာ့ဆေးပညာကို အိုင်ကလောင်ဆရာကြီးထံ နည်းခံ၍ စနစ်တကျသင်ယူခဲ့သည်။ ဆရာကြီး၏ခွင့်ပြုချက်ဖြင့်ကုသိုလ် ဖြစ် ဆေးကုသပေးရာမှ တိုင်းရင်းဆေးလောကတွင် အလွန်ထင်ရှားလာခဲ့သည်။ လူနာများ ၅၃

[Page 63]
နဝမတန်း မြန်မာစာ ကျောင်းသုံးစာအုပ် များပြားလွန်းသဖြင့် ၁၉၇၅ ခုနှစ် ဝန်းကျင်မှစ၍ ကလောင်ကိုင်ရန်ပင် အချိန်မပေးနိုင်တော့ချေ။ မြန်မာ့ဆေးပညာနှင့်ပတ်သက်၍ ဆေးပညာဆောင်းပါးများ ၁၉၆၂၊ မြန်မာ့ဆေးပညာ ၁၉၆၇ စာအုပ်များရေးသားခဲ့သည်။ ၁၉၈၂ ခုနှစ် ဧပြီလ ၆ ရက် အင်္ဂါနေ့ နံနက် ၆း၃ဝ နာရီတွင် ရန်ကုန်မြို့၊ ဘောက်ထော်၊ ပြည်သာယာလမ်းနေအိမ်၌ ကွယ်လွန်ခဲ့သည်။ ခင်ပွန်းသည် ဂျာနယ်ကျော် ဦးချစ်မောင်နှင့် သား ၂ ဦး မောင်သိန်းတန်၊ မောင်မိုးဟိန်း (သားဂျာနယ်ကျော်)၊ သမီးမခင်လေးမြင့် (ဒေါက်တာခင်လေးမြင့်) တို့ ထွန်းကားခဲ့ပါသည်။ ၂ဝ ရာစု မောင်ဇေယျာ ခက်ဆစ်အဖွင့် ၁။ ကိုယ်ချင်းစာ ၂။ ခေတ်ပြိုင် ၃။ စာနာ ၄။ စိတ်ကူး ၅။ ဉာဏ် ၆။ ထူးချွန် ၇။ ထက်မြက် နှလုံးသား ၉။ ဘဝင်မကျ ၁၀။ မေတ္တာ ၁၁။ အာဏာရ ၁၂။ အေဘီအမ် ၁၃။ ဩဇာ မိမိအလိုနှင့် နှိုင်းယှဉ်စာနာသည်။ တစ်ခေတ်တည်းတွင် အတူပေါ်ပေါက်သော။ ထောက်ထားငဲ့ညှာသည်။ တွေးတောသည်။ ကြံစည်သည်။ သိမြင်သောတရား။ အသိတရား။ ပညာ။ ထူးထူးခြားခြား ကောင်းမွန်သော။ သာလွန်သော။ အလွန်ထက်သော။ - ခံစားစိတ်။ မကျေနပ်၊ သဘောမတူ။ ချစ်ခင်ခြင်း။ အများ (ပြည်သူများ) ထံမှစီမံခန့်ခွဲခွင့်ရရှိသူ၊ အဖွဲ့အစည်း။ (ABM = American Baptist Mission) အမေရိကန် ဘက်ပတစ်သာသနာပြု (ကျောင်း)။ လွှမ်းမိုးခြင်း။ ၅၄ 6324

[Page 64]
ကျောင်းသုံးစာအုပ် အဓိကအချက်များ မြန်မာစာ နဝမတန်း ဂျာနယ်ကျော်မမလေးသည် နှစ်ဆယ်ရာစု မြန်မာစာပေလောကတွင် ကျော်ကြားသော အမျိုးသမီးဝတ္ထုရေး စာရေးဆရာမကြီးဖြစ်သည်။ စာပေကို မြတ်နိုးသူဖြစ်သည်။ ဝတ္ထုရေးလျှင် စာနာစိတ်၊ မေတ္တာစိတ်ကိုအရင်းခံ၍ ကိုယ်ချင်းစာစိတ်ဖြင့် ခံစားမှုကို ရေးဖွဲ့လေ့ရှိသည်။ သူမရေးသားခဲ့သော ဝတ္ထုတို၊ ဝတ္ထုရှည်အချို့ကို အင်္ဂလိပ်၊ ပြင်သစ်၊ ဂျာမန်၊ ရုရှ၊ ဂျပန် ဘာသာများသို့ပြန်ဆိုခဲ့ရာ မြန်မာနိုင်ငံစာပေနယ်နိမိတ်ကို ကျော်လွန်ထင်ရှားခဲ့သည်။ စာဆိုသည် စာပေအရေးအသား ပြောင်မြောက်အောင် ရေးဖွဲ့နိုင်သော အလွန်အလုပ် လုပ်နိုင်သည့် ထက်မြက်သော စာရေးဆရာမကြီးတစ်ဦးအဖြစ် ချီးကျူးခြင်းခံရသူဖြစ်သည်။ လေ့ကျင့်ခန်း ၆ ။ အောက်ပါစကားလုံးတို့၏ ဆီလျော်သော အနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ ဝတ္ထု၊ စာနယ်ဇင်း၊ နယ်နိမိတ်၊ စာပေ၊ ဂန္ထဝင် ၂။ အောက်ပါစကားလုံးများကို ဝါကျဖွဲ့ပါ။ ငြိမ်းချမ်းရေး၊ အယ်ဒီတာ၊ ဩဇာ၊ ဂျာနယ်၊ ကျော်လွန် ၃။ အောက်ပါဝါကျများ၌ မျဉ်းသားထားသော နောက်ဆက်များသည် မည်သည့် နောက်ဆက်များဖြစ်ကြောင်း ဖော်ပြပါ။ (က) မြန်မာစာနယ်ဇင်းလောကတွင် ဩဇာကြီးမားလှသော ဂျာနယ်ကျော်နှင့် ပြည်သူ့ ဟစ်တိုင် သတင်းစာကို ထုတ်ဝေသူဖြစ်သည်။ (ခ) ဂျာနယ်ကျော် မမလေး၏ သူလိုလူ ဝတ္ထုသည် မြန်မာစာပေ၌ ဩဇာကြီးမား လှသော အတ္ထုပ္ပတ္တိစာအုပ်အဖြစ် ထင်ရှားသည်။ (ဂ) စာဆို၏ ပထမဆုံးစာပေလက်ရာမှာ “ရဝေလှိုင်” အမည်ဖြင့် ရေးသားခဲ့သည့် “ဏကြီးသတ်” ဉာဏ်အမြင်ရှိကြရန် ဆောင်းပါးဖြစ်သည်။ ၅၅

[Page 65]
နဝမတန်း မြန်မာစာ ကျောင်းသုံးစာအုပ် (ဃ) စာဆိုသည် ရန်ကုန်မြို့ မြို့မ အမျိုးသမီးကျောင်း၌ ၉ တန်း ပညာသင်ယူနေစဉ် ပညာသင်ကြားမှုရပ်နားခဲ့သည်။ (င) စာဆိုသည် ဒုတိယကမ္ဘာစစ်ကြီး မြန်မာမြေပေါ်ရောက်သည်အထိ ဂျာနယ်ကျော် ကို ခင်ပွန်းနှင့်အတူ ဦးဆောင်ထုတ်ဝေခဲ့သည်။ ၄။ ဂျာနယ်ကျော်မမလေး၏ ကြိုးပမ်းမှုကို သင်မည်ကဲ့သို့ ထင်မြင်သနည်း။ ဆွေးနွေးတင်ပြပါ။ ၅။ နာမည်ကျော်စာရေးဆရာတစ်ဦးဖြစ်လိုသော် ခေါင်းစဉ်ကို ဆွေးနွေးရေးသားပါ။

[Page 66]
၁၄။ လင်္ကာ (ကဗျာ) ၂ဝ ရာစု ခက်ဆစ်အဖွင့် လောက အလှဆင်နေ၏ ကြည့်စမ်း အဆွေ ငွေပိုးကောင်ငယ်၊ အားမာန်ကြွယ်၍ သွယ်သွယ်ယှက်လိမ်၊ ပိုးမျှင်အိမ်ကို တည်ငြိမ် တည်ဆောက်နေဘိ၏။ ဝတ်ရည်စုပ်စား၊ ပျားအများလည်း မနားမနေ၊ တည်ဆောက်နေသည် ရွှေရည်ပျို့ပျို့ ပျားလပို့။ ကျာကျာကျည်ကျည်၊ အော်ကာမြည်လျက် ညီညာကြိုးစား၊ စာငှက်များလည်း ပျံလွှားလေဝဲ၊ တသဲသဲနှင့် တွဲလီတွဲလောင်း၊ စာဘူးတောင်းကို စုပေါင်းဆောက်တည် စီရရီ။ သည်မှာလူသား၊ အလုပ်သမားလည်း တံတားလမ်းတာ၊ အိမ်ခန်းဝါနှင့် တိုက်တာစက်ရုံ၊ အစုံစုံကို စွမ်းကုန်ရှိသမျှ ၊အားမာန်ပြလျက် တည်ကြဆောက်ကြ၊ ထူထောင်ကြသည် လောကအလှဆင်နေ၏။ ၁။ ကျာကျာကျည်ကျည် - ငှက်ကလေးများ အော်မြည်သံ။ ၂။ ခန်းဝါ နေရာ။ အရပ်။ 02 မင်းယုဝေ

[Page 67]
နဝမတန်း ၃။ စာဘူးတောင်း ၄။ တသဲသဲ ၅။ တွဲလီတွဲလောင်း ၆။ . ပျားလပို့ ၇။ ရွှေရည်ပျို့ပျို့ မြန်မာစာ ကျောင်းသုံးစာအုပ် ထိပ်ဝါစာကလေးများ ရက်လုပ်သည့် တွဲလျားကျနေသော အသိုက်ရှည်။ အများအပြားစုဝေးလျက်။ တန်းလန်းကျလျက်။ ပျားကောင်တို့ ဝတ်ရည်သိုလှောင်ရာ ပျားအုံအထက်ပိုင်း ရွှေရောင်ထွက်နေသည်။ အဓိကအချက်များ တိရစ္ဆာန်များပင်ဖြစ်သော်လည်း စားဝတ်နေရေးအတွက် ကိုယ်တိုင်တီထွင်ကြံဆကာ လုပ်ကိုင်ဆောင်ရွက်နေကြပုံကို ကဗျာတွင် ရေးဖွဲ့ထားသည်။ လူသားတို့သည်လည်း ဘဝတွင် ခေတ်မီဖွံ့ဖြိုးတိုးတက်အောင် ကြံဆောင်ကြိုးပမ်းဆောင် ရွက်နေကြသည်။ အားလုံးသော သတ္တဝါတို့သည် ညီညာစုပေါင်းကာ လောကကောင်းကျိုးဆောင်ရွက်နေကြ သော လောကကို အလှဆင်ပေးနေသူများပင်ဖြစ်သည်။ လေ့ကျင့်ခန်း a ၁။ ပေးထားသော စကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ဖော်ပြပါ။ ကြိုးစား၊ လောက၊ တံတား၊ ညီညာ၊ ထူထောင် ဦ႕ ၂။ အောက်ပါစကားလုံးများကို ဝါကျဖွဲ့ပါ။ * အားမာန်၊ စွမ်းကုန်၊ တည်ဆောက်၊ စက်ရုံ၊ တည်ငြိမ် ၃။ ကဗျာပါလောကအလှဆင်သူများအနက်သင်နှစ်သက်သောအလှဆင်နိုင်စွမ်းအရှိဆုံးသူ သည် မည်သူနည်း။ အဘယ်ကြောင့်နည်း။ ၅၈

[Page 68]
ကျောင်းသုံးစာအုပ် ၄။ မြန်မာစာ အောက်ပါ ကဗျာစာသားကို သင့်စကားဖြင့် ပြန်ရေးပါ။ (က)“ဝတ်ရည်စုပ်စား၊ ပျားအများလည်း မနားမနေ၊ တည်ဆောက်နေသည် ရွှေရည်ပျို့ပျို့ ပျားလပို့”။ (ခ) “စွမ်းကုန်ရှိသမျှ၊ အားမာန်ပြလျက် တည်ကြဆောက်ကြ၊ ထူထောင်ကြသည် လောကအလှဆင်နေ၏”။ နဝမတန်း ၅။ သင်တို့အစွမ်းရှိသလောက် လောကကို မည်သို့အလှဆင်ကြမည်ကို စကားပြေဖြင့် ရေးသားပါ။ ၅၉

[Page 69]
၁၅။ ဝတ္ထုတို ကျွန်ုပ်တို့၏ တာဝန် ကျွန်ုပ်တို့သည် လူများဖြစ်ကြလေသည်။ လူဖြစ်ခဲ့လျှင် လူနှင့်သက်ဆိုင်ရာ တာဝန်တို့သည် ကျွန်ုပ်တို့၏ ကျောပေါ်၌ခွစီးလျက်ရှိနေလေသည်။ ထိုတာဝန်များကို ကိုယ်ပေါ်၌ခွလျက် ပေါ့ပေါ့ ပင်ပျောက်ကွယ်၍သွားသော အဖြစ်မျိုးကို ကျွန်ုပ်တို့ အလိုမရှိအပ်ပေ။ မည်သူမျှ ဤအဖြစ်မျိုးနှင့် ပျောက်ကွယ်၍မသွားသင့်၊ ပေါ့ပေါ့နေ ပေါ့ပေါ့စားပြီး ပေါ့ပေါ့ပင် ပျောက်ကွယ်သွားမည်ဆိုပါလျှင် သင်၏တစ်သက်တာကို ထမ်းရွက်ခဲ့ရသော မိခင်မြေကြီးသည် သင့်အတွက် ဝန်လေးရုံ လူဖြစ်လာ ရသည့်အတွက် သင်ပျောက်ကွယ်သွားသည်၏ တစ်နေ့၌မိခင်မြေကြီးသည် အဘယ်နည်းနှင့်မျှ ဝမ်းနည်းနေမည်မဟုတ်ပေ။ ဘာကြောင့်နည်း။ သင်ယခုအထိ အသက်ရှင်နေနိုင်သည်မှာ မိခင်မြေကြီး၏ကျေးဇူးနှင့် မကင်းနိုင်။ အသက်ရှင် နေနိုင်ရန်အလို့ငှာ စားသမျှ ကောက်ပဲသီးနှံတို့သည် မိခင်မြေကြီးကပေး၏။ အပူအအေး လုံခြုံ ကာကွယ်မှုအတွက် အဝတ်အထည်သည် မိခင်မြေကြီးက ပေးလေသည်။ အသက်ရှင်နေစဉ် မိခင် မြေကြီးက ထောက်ပံ့နေသော်လည်း သင်ပျောက်ကွယ်သွားပြီးသည်၏ တစ်နေ့၌သင်၏မိခင်မြေကြီး ကို ဘာတစ်ခု ကျေးဇူးပြုခဲ့သနည်း။ သင်သည် လူဖြစ်ခဲ့ပြီး လောကကြီးသည် ငါနှင့်ဘာမျှမဆိုင်ဟု ယူဆထားလေသလား။ ကမ္ဘာမြေပြင်ပေါ်၌အိမ်တစ်အိမ်သည် ရှိ၏။ ထိုအိမ်၌သင်နှင့်တကွ မိသားတစ်စုတို့ ရှိကြ လေသည်။ ထိုအိမ်သားတစ်စုတို့အား သင်သည် ကောင်းစွာ လုပ်ကျွေးနေအံ့။ထိုအိမ်သားတစ်စု၏ တာဝန်ကို သင်ထမ်းရွက်နေခြင်းပင် ဖြစ်လေသည်။ သင်၏သား၊ သင်၏မယားကို ပြုစုကျွေးမွေးပြီး ထမ်းရွက်နေသော တာဝန်အတွက် သင့်အားတစ်စုံတစ်ရာ အပြစ်ဆိုစရာ မရှိတော့ပေ။ သို့သော် ကမ္ဘာမြေပြင်ကြီးတစ်ခုလုံးပေါ်၌ သင့်သား၊ သင့်မယားမျှသာရှိသော အိမ်တစ်အိမ် တည်း ဖြစ်နေအံ့။ ထိုကမ္ဘာမြေပြင်ပေါ်၌သင်နေ၍ ဖြစ်ပါမည်လော။ သင့်ကိုယ်သင်ပြန်၍ ငုံ့ကြည့် ပါ။ သင့်ကိုယ်ပေါ်မှ အဝတ်အထည်ကလေးသည် သင့်သား၊ မယား း သို့မဟုတ် သင်ကိုယ်တိုင်ရက် လုပ်ထားသည်ဟု ထင်နေသလား။ သင်စားနေသော အစာကိုကြည့်ပါ။ ထိုအစားအစာသည် သင့်သား၊ မယား သို့မဟုတ် သင်ကိုယ်တိုင်ဖန်တီးထားသော အာဟာရဟု ထင်နေသလား။သင်တို့ ကျွန်ုပ်တို့တွင် မွေးဖွားခါစ လူ့လောကသို့ရောက်လာစဉ် ဝတ်စရာအဝတ်အထည်မပါ။ စားစရာ ထမင်းတစ်ဆုပ်လည်းမကိုင်ခဲ့ချေ။ ကျွန်ုပ်တို့သည် ယခု အဘယ်ကြောင့် လှလှဝတ်ပြီး ဝဝစားနေနိုင် ကြသနည်း။ ၆ဝ

[Page 70]
ကျောင်းသုံးစာအုပ် မြန်မာစာ နဝမတန်း ကျွန်ုပ်တို့သည် သူတို့သူတို့နှင့် လူလုပ်နေကြရလေသည်။သူတို့သူတို့သာ မရှိလျှင် ကျွန်ုပ် တို့သည် ဤကမ္ဘာလောက၌စက္ကန့်မိနစ်ပိုင်းနှင့်ပင် လူအဖြစ်နှင့် နေနိုင်ခွင့် မရှိချေ။ သို့ဖြစ်လေရာ | ကျွန်ုပ်တို့၏ အရေးများကို သူတို့သူတို့၏အရေးဟု ယူဆထားသကဲ့သို့ သူတို့သူတို့၏ အရေးများ သည်လည်း သင်တို့၊ ကျွန်ုပ်တို့၏ အရေးပင်ဖြစ်လေသည်။ ကျွန်ုပ်တို့သည် သူတို့နှင့်အတူ လောက၌လူဟူ၍ ဖြစ်လာပြီဖြစ်သောကြောင့် မည်သူ၏ အရေးကိစ္စကိုမဆိုတာဝန်ကင်းမနေကောင်းပေ။ ကြောက်တတ်လျှင်ဖျင်း၊ဝန်ကင်းလျှင် တစ်ကောင် ကြွက်ဟူသော စကားရှိရာ အစုအရုံးနှင့် တစ်ဦးကိုတစ်ဦး မှီခို ဆက်သွယ်နေရသော လောကကြီး၌ ဝန်ကင်းအောင်နေသူသည် ကမ္ဘာမြေကြီးပေါ်၌တစ်ကောင်ကြွက်ပင်ဖြစ်လေသည်။ အချို့သည် ကိုယ့်သား ကိုယ့်မယားကို မွေးကျွေးထားရုံနှင့် ငါ့တာဝန်ကုန်ပြီဟု ထင်မှတ် အယူလွဲနေကြလေသည်။သားမယားကို မွေးကျွေးရုံဖြင့် အံ့ဩစရာမရှိ။ လောက၌မွေးတတ်လျှင် ကျွေးတတ်ရမည်ပင်ဖြစ်လေသည်။ ဤသူများသည် လောကကြီး အဘယ်မျှ ကျယ်ဝန်းသည်ကို မကြည့်သူများဖြစ်ရာလောကကြီးကျယ်ဝန်းသလောက်တာဝန်ဝတ္တရားတွေကျယ်ဝန်းသေးသည်ကို နားမလည်ကြရှာချေ။ ကမ္ဘာမြေကြီးကို အစိတ်စိတ်အမြွှာမြွှာ မလုပ်ဘဲ အိမ်ကြီးတစ်အိမ်အဖြစ် စဉ်းစားကြပါစို့။ ကမ္ဘာမြေကြီးသည် ကျွန်ုပ်တို့နေထိုင်ရာ အိမ်ကြီးတစ်အိမ်ဖြစ်၍ ကမ္ဘာသူ ကမ္ဘာသားတို့သည် ကျွန်ုပ် တို့အိမ်သူအိမ်သားများပင် ဖြစ်လေသည်။ တစ်နည်းအားဖြင့်လည်း ကျွန်ုပ်တို့ အမြင်အားဖြင့် ရေထု ၏ အပိုင်းအခြားကြောင့် ကမ္ဘာကြီးအစိတ်စိတ်အမြွှာမြွှာ ဖြစ်နေစေကာမူ ရေအောက်မြေထုသည် အပိုင်းပိုင်းအပြတ်ပြတ်မဟုတ်။ တရစပ်တည်းနေရာ သင်တို့၊ ကျွန်ုပ်တို့ရပ်နေသောခြေဖဝါးနှစ်ခု အောက်မှ သေးမွှားသော မြေမှုန့်ကလေးသည်ပင် မြောက်ဝင်ရိုးစွန်း၏ ဆွေမျိုးဖြစ်၍ တောင်ဝင်ရိုး စွန်း၏ ဉာတိဖြစ်လေသည်။ သို့ဖြစ်လေရာ လောက၌လူဖြစ်ခဲ့လျှင် တာဝန်ကင်းမနေအပ်။ လူတိုင်းလူတိုင်း၏ တာဝန် သည် ကျွန်ုပ်တို့၏ တာဝန်ဖြစ်သည်ဟုဆိုရာ၌ထိုတာဝန်ကို ကျွန်ုပ်တို့က အဓမ္မ ဆွဲခေါ်ခြင်းမဟုတ်။ လောကဓမ္မ သဘာဝတရားကြီးကပင် ညွှန်ပြနေလေသည်။ သင်တို့၊ ကျွန်ုပ်တို့တွင် ကမ္ဘာလောကမှ ပျောက်ကွယ်သွားပြီးသည့်နောက် နာမည်တစ်လုံး ကျန်ရစ်ခဲ့ရန် အဘယ်မျှအရေးကြီးခဲ့ပြီကို သိရှိရပြီးဖြစ်၏။ သို့သိရှိခဲ့သည့်အတိုင်း နာမည်တစ်လုံး ကျန်ရစ်ခဲ့ရန် မိမိအပေါ်စိတ်ဝင်စားရုံမပြီး၊သူတစ်ပါးအပေါ် စိတ်ဝင်စားရဦးမည်။ မိမိ ကိုယ်ကျိုးကို မကြည့်ရ၊ သူတစ်ပါးအကျိုးကိုလည်းကြည့်။ လောက၌တာဝန်ကင်းမနေရ၊ လောကတစ်ခုလုံး ၏ တာဝန်များသည် မိမိတာဝန်ဟု သဘောထားရမည်ဖြစ်ကြောင်း သင်နားလည်ပြီဖြစ်၏။သို့ အတွက် ပေါ့ပေါ့နေ၊ ပေါ့ပေါ့စား၊ ပေါ့ပေါ့ပင် ပျောက်ကွယ်မသွားလိုသော သင်သည် နောင်အခါ ၆၁

[Page 71]
နဝမတန်း မြန်မာစာ ကျောင်းသုံးစာအုပ် သင်၏ နာမည်တစ်လုံး ကျန်ရစ်ရန်အတွက် မည်သည့်ကိစ္စကို ဆောင်ရွက်ပြီးပြီလဲ။ သင်သည် ယခုအခါ အသက် ၂ဝ၊အစိတ်၊ ၃ဝ၊ ၄ဝ၊ ၅ဝ၊ ၆ဝ စသည်ဖြင့် အပိုင်းအခြား တစ်ခု၌ရှိနေတန်ရာ၏ မည်ရွေ့မည်မျှဖြစ်စေ သင်လောကကြီးနှင့်အတူ နေထိုင်ခဲ့သည်မှာ နှစ်ပရိစ္ဆေဒ မည်မျှကြာပြီလဲ သင်တို့ ကျွန်ုပ်တို့၏ မိဘဘိုးဘွားများသည် ထိုတာဝန်များကို သူတို့၏တာဝန်တစ်ခုဟု ယူဆ ဆောင်ရွက်သွားပါ၏လော။ အကယ်၍ သူတို့သည် လောကတွင်နေပြီး တာဝန်မကျေဖြစ်သွား” လမ်းနှစ်သွယ်ရှိလျှင် ကျွန်ုပ်တို့သည် မည်သည့်လမ်းကို လိုက်မည်နည်း။ ထိုလမ်းအတိုင်း လိုက်မည် လော၊ တသီးတခြား ခွဲထွက်မည်လော။ ကျွန်ုပ်တို့သည် တစ်ကြိမ်တစ်ခါက ရန်ကုန်မြို့ ဆင်ခြေဖုံးလမ်းတစ်လမ်းပေါ်တွင် တွေ့ဆုံဖူး သည်ဟု ဖော်ပြခဲ့သော အရူးဘဝသို့ ရောက်လုဆဲ လူရွယ်တစ်ယောက်ကို ပြန်လှန် သတိရမိ လေသည်။ သူက သူ့ဖခင်ကွယ်လွန်သည်မှာ ၆ လမျှ ကြာသေးသော်လည်း လောကသည် သူ့ဖခင် နာမည်ကို လက်မခံ၊ သူ့ဖခင်အားမေ့လျော့ကြပြီဟု ဝမ်းနည်းစကား ပြောကြားရှာလေသည်။ သို့သော် သူ့ဖခင်သည် လောကအကျိုး ဘာတစ်ခု သယ်ပိုးခဲ့သည်ဟု မပါချေ။ အကယ်စင်စစ်အား ဖြင့်လည်း သူ၏ဖခင်သည် သူ၏ အကျိုးတစ်ခုတည်းနှင့် လူ့ဘဝကို အစတုံးစေပြီး သူ၏ပတ်ဝန်းကျင် ကို စိတ်ဝင်စားမည့် လူတစ်ယောက်မဟုတ်။ လောကအကျိုးတစ်ခုခုကိုသာ သယ်ပိုးသွားပါက လောကသည်မည်သည့်နည်းနှင့်မျှ သူ့ဖခင်အားမေ့ပစ်မည်မဟုတ်ကြောင်းကို သူနားလည်ဟန်မတူ ချေ။ ယနေ့တိုင် မမေ့နိုင်ကြဘဲ နှစ်ပေါင်းများစွာကြာသော်လည်း ကမ္ဘာမြေပြင်ပေါ် ထောင်ထောင် မားမား ရပ်နေကြသော လူတစ်စုသည် အဘယ်ကြောင့် ဤအခြေမျိုးနှင့် ကြွားကြွားဝါဝါနေနိုင်ကြ သည်ကို သူမစဉ်းစားမိသည်မှာ သူ့အားသနားဖို့ ကောင်းလေသည်။ အကြောင်းတစ်ခုကို ဖော်ပြပါရစေ။ ထိုအကြောင်းကလေးတွင် အရေးကြီးသော လူ တစ်ယောက်၏ ဆွေရိပ်မျိုးရိပ်မကင်းသူများ ယခုတိုင် ရှိနေသေးသည့်အတွက် နေရာဌာနမှာ ရန်ကုန်နှင့် မော်လမြိုင်သွား မီးရထားလမ်းမှ ရွာတစ်ရွာဆိုပါတော့။ အကြောင်းကလေးသည် ကျွန်ုပ် ၏ မျက်မြင်ဖြစ်၏။ ထိုရွာတွင် အလွန်အကြူးမဟုတ်သေးသော ခပ်ချာချာ ခပ်ရူးရူး လူတစ်ယောက်ကို တွေ့ဖူး ပြန်လေသည်။ အရူးဆိုသော်လည်း အခြားအရူးများကဲ့သို့မဟုတ်၊ အရူးထူးဖြစ်၏။ သူသည် ရေမိုး သုံးသပ်ရန် မဆိုထားဘိ၊ နံနက်အိပ်ရာထတွင် မျက်နှာသစ်ရမှန်း မသိချေ။ သို့သော် နံနက် အိပ်ရာ မှနိုးတိုင်း လူအများဆုံးသုံးသော ရေတွင်းသို့ရောက်လာ၏။ သူ ဘာလုပ်လာသလဲ။ ရေတွင်းနှင့် အတော်လှမ်းသောလမ်းစောင်းတစ်ဘက်၌ဘုံသောက်ရေအိုးစင်တစ်လုံးရှိ၏။ သူ့တွင်ရေပုံးပိုင်မရှိသဖြင့် အခြားသူများ နံနက်ရေခပ်လာတိုင်း ရေပုံးကို ခေတ္တခဏယူပြီး ဘုံသောက်ရေအိုးစင် မပြည့်မချင်း နေ့စဉ်နှင့်အမျှ သွားရောက်လောင်းဖြည့်လျက်ရှိ၏။ ၆၂

[Page 72]
ကျောင်းသုံးစာအုပ် မြန်မာစာ နဝမတန်း ရေတွင်းတွင် ပေါင်မရှိ။ နေ့လယ်နေ့ခင်းများ၌ ကျွဲနွားများသည်ရေငတ်သဖြင့် အလှမ်း လည်းမီသောကြောင့် မကြာခဏ လာရောက်ကုန်းသောက်လေ့ရှိရာကိုပင် ကာကွယ်ရမှန်းမသိရှာ ။ သို့သော်ဖော်ပြခဲ့သော အရူးသည် ကျွဲနွားများလာတိုင်း တုတ်နှင့် ခြောက်မောင်းပြီး ရေတွင်းနှင့် တစ်နေရာရှိ အင်တုံကွဲတစ်ခုတွင် ရေထည့်ပေးလေ့ရှိသည်။ ပေ။ ဝေးသော ညနေပိုင်းရောက်သောအခါ၌ကား ရွာရိုးလျှောက်ပြီး ၆ ဖာလုံရှည်သော လမ်းပေါ်ရှိသမျှ အညစ်အကြေး အမှိုက်သရိုက်တို့ကို နေ့ရှိသရွေ့ ကောက်သိမ်းဖယ်ရှားတတ်လေသည်။သူ ဘာလုပ် နေသနည်း။ ထိုတာဝန်များသည်သူ၏တာဝန်လော။သူသည်အရူးတစ်ယောက်ဖြစ်၍ ရည်ရွယ်ချက် ရှိမည်မထင်။ ရည်ရွယ်ချက်ရှိသည်ဖြစ်စေ၊ ကင်းသည်ဖြစ်စေ သူ၏အလုပ်သည် သူ့အားလျစ်လျူရှု ထားမည်မဟုတ် မကြာမီသေရှာပြီ။ သူသေသောနေ့က သူတစ်ယောက်တည်းမဟုတ်ဘဲ ထိုရွာမှ သူကြီးလည်းပါသွား၏။ သူ၏မသာသည် သူကြီးမသာထက်စည်၍ သူ၏အလှူသည် သူကြီးအလှူ ထက် ကြီးကျယ်လေသည်။ ထိုအခါမှစ၍ “သူကြီးမသာ၊ အရူးသာ၊ သူကြီးမစည်၊ အရူးစည်သည်” ဟူသော စကား ယခုတိုင် ထိုရွာ၌ ခေတ်စားနေလေသည်။ ထိုအရူး၏ နာမည်သည် “ဘိုးဒင်” ဖြစ်၏။ ဘိုးဒင် မရှိသည့်နောက် ဘုံသောက်ရေအိုးစင်၌ရေထည့်သူတစ်ယောက်အားတွေ့လျှင် ကာလသားများက “ဘိုးဒင် . . ဘိုးဒင်” ဟု လှောင်ပြောင်ခေါ်တတ်ကြရာ ထိုလှောင်ပြောင်ခေါ်ခြင်း၏ အဆုံး၌ “အေးကွာ . . ဘိုးဒင် တစ်ယောက်အောက်မေ့လိုက်တာ၊ သူ့ကုသိုလ်ကောင်းမှုကြောင့် ဖြစ်လေ လေရာဘဝ လူကောင်းတစ်ယောက်ဖြစ်ပါလေတော့” ဟူသော နိဂုံးစကားသည် အမြဲလိုက်ပါ နေခဲ့လေသည်။ ဘိုးဒင်ကား အရူးသာဖြစ်၏။ လူကောင်းတစ်ယောက်ဖြစ်ခဲ့သော် သူ၏မသာ အခမ်းအနား၌သူ၏ အသိုက်အဝန်းသည် အဘယ်မျှ ကြီးကျယ်မည်နည်း။ ဘိုးဒင်သည် ထိုရွာကလေးကို သူ၏ အိမ်ဟုသဘောထားပြီး ထိုရွာသူ ရွာသားများအား သူ၏အိမ်သူ အိမ်သားများဟု ယူဆလျက် ထိုတာဝန်များသည် သူ၏တာဝန်၊ သူတို့မလုပ်လျှင် ငါလုပ်မည်ဟု စိတ်ကောင်းစိတ်မွန် မွေးမြူထားဟန် တူလေသည်။ ထို့ကြောင့် မိမိကိုယ်ကိုသာ မိမိစိတ်ဝင်စားနေသူ တစ်ယောက်သည် သူမရှိသည့်တစ်နေ့၌ သူ၏နာမည် လိုက်ပါပျောက်ကွယ်သွားရ၏။ သင် တစ်ယောက်တည်းက အများတာဝန်ကို ယူနိုင်သူဖြစ်ပါစေ၊ သင်၏ တာဝန်ကို အများ သည် ဝေငှထမ်းရွက်ရန် ဝန်မလေးပေ။ သို့အတွက် ကျွန်ုပ်သည် အောက်ပါ စကားတစ်ခွန်းကို ဆိုအံ့။ “ဗုဒ္ဓဘာသာတရားတည်ရာ မြန်မာတို့၌သာသနာ့ဘောင်သို့ မသွတ်သွင်းမီ ဘဝတစ်ပါး ပြောင်းသွားရမည်ကို အလွန်စိုးရိမ်တတ်၏။ ထိုကဲ့သို့ သာသနာ့ဘောင်သို့ မသွတ်သွင်းမီ၊ မရောက်မီ ၆၃

[Page 73]
နဝမတန်း မြန်မာစာ ကျောင်းသုံးစာအုပ် ဘဝတစ်ပါးပြောင်းသွားရမည်ကို စိုးရိမ်သကဲ့သို့ တစ်ခုသောလောကအကျိုးကို မသယ်ပိုးနိုင်သေး သမျှ ဘဝတစ်ပါးပြောင်းသွားရမည်ကိုလည်း စိုးရိမ်ပါ" ဟု ဆိုလိုက်က ကျွန်ုပ်စကားသည် လွန် သွားပါမည်လော။ ၂ဝ ရာစု ခက်ဆစ်အဖွင့် ၁။ ကာကွယ် ၂။ ကောက်ပဲသီးနှံ ၃။ ကမ္ဘာ ၄။ ကျေးဇူးပြု ၅။ ကျွေးမွေး ၆။ ခွစီး ၇။ နှစ်ပရိစ္ဆေဒ ၈။ ပြုစု ၂. ဆီးတားပိတ်ပင်သည်။ လုံခြုံစေသည်။ စပါး၊ ပဲ၊ပြောင်း စသောသီးနှံမျိုးစုံ။ N . မင်းဆွေ သတ္တဝါများ နေထိုင်ရာ တောတောင်ရေမြေ။ အကျိုးဖြစ်ထွန်းစေသည်။ အကျိုးပြုသည်။ စားဝတ်နေရေးအတွက် ကြည့်ရှုစောင့်ရှောက်သည်။ တာဝန်ကျရောက်သည်။ နှစ်ကာလ အပိုင်းအခြား။ ယုယုယယ ကူညီစောင့်ရှောက်သည်။ ၉။ ဘုံ အများနှင့် သက်ဆိုင်သောအရာ။ ၁၀။ လုဆဲ ၁၁။ ဝန်လေး ၁၂။ ဝတ္တရား ၁၃။ အရေး ၁၄။ အစတုံး နီးကပ်နေသော အချိန်ကာလ။ ထမ်းဆောင်ရမည့် တာဝန်ကြီးမားခက်ခဲသည်။ ဆောင်ရွက်အပ်သော အမှုကိစ္စ။ ပြုဖွယ်အလုပ်။ ပြီးပြတ်သည်။ ပျက်သွားသည်။ ၆၄

[Page 74]
ကျောင်းသုံးစာအုပ် အဓိကအချက်များ မြန်မာစာ နဝမတန်း လောက၌ လူဟူ၍ဖြစ်လာပါက မည်သူ၏ အရေးကိစ္စကိုမဆို ရှောင်လွှဲမနေသင့်ပေ။ လူတိုင်းလူတိုင်း၏ တာဝန်သည် ကျွန်ုပ်တို့၏ တာဝန်ဖြစ်သည်။လောကတစ်ခုလုံး၏ တာဝန်များသည် မိမိတာဝန်ဟု သဘောထားရမည်။ လောကကြီးကျယ်ဝန်းသလောက်. တာဝန်ဝတ္တရားများလည်း ကျယ်ဝန်းသည်။ ကျွန်ုပ်တို့၏ ဘိုးဘွားမိဘများသည် ထိုတာဝန်များကို သူတို့၏ တာဝန်ဟု ယူဆ ဆောင်ရွက်သွားကြသည်။ တစ်ယောက်တည်းက အများတာဝန်ကို ယူနိုင်သူဖြစ်ပါစေ။ သင်၏ တာဝန်ကို အများက ဝေမျှထမ်းဆောင်နေသူ မဖြစ်ပါစေနှင့်။ လေ့ကျင့်ခန်း Q ၁။ အောက်ပါစကားလုံးတို့၏ ဆီလျော်သော အနက်အဓိပ္ပာယ်ကို အဘိဓာန်တွင် ရှာ၍ ဖော်ပြပါ။ အအေး၊ သဘာဝ၊ လောက၊ စား၊ ကျွေးမွေး ၂။ အောက်ပါစကားလုံးများကို ဝါကျဖွဲ့ပါ။ တာဝန်၊ အာဟာရ၊ အစားအစာ၊ အသိုက်အဝန်း၊ လျစ်လျူရှု ၃။ လူတို့သည် လောကအကျိုးအတွက် မည်သို့ထမ်းရွက်သင့်သနည်း။ သင့်အမြင်ကို တင်ပြပါ။ ၄။ ကျွန်ုပ်တို့၏တာဝန် စကားပြေတွင် မည်သို့သော အသိတရားများကို လမ်းညွှန်ထားပါ သနည်း။ ဆွေးနွေးပါ။ ၅။ သင်ကိုယ်တိုင်လည်း အများအကျိုးအတွက် ထမ်းဆောင်ခဲ့ပါသလား။ ဆွေးနွေးရေးသားပါ။ ဒု ၆၅

[Page 75]
၁၆။ အချိုးတွဲ (ကဗျာ) ပွဲခင်းသာ နွားညီနောင် ရွှေခြူကုံးနဲ့ လူလုံးပြ ဟန်ရေးကြွယ်။ ရှစ်စထောင် လှည်းယဉ်ကြော့နဲ့ ပွဲဝင်တော့မယ်။ မမလေး သေးသွယ်သွယ် လိုက်မယ်ဆို နံ့သာသ ခန်းဆောင်ကကြွ။ ဆံမြိတ်နွယ် ခိုတောင်ချနဲ့ လက်အပွ ပဒုမ္မာ။ သရက်ထည် ပွင့်ဝါရိုက်နဲ့ လိုက်ဖက်လှပါ။ တယ် ပြုံးတော့မဲ့ နွဲ့မူရာ ပျူငှာလို့ ကြည်ဝင်း။ နွားညီနောင်ခြေကုန်သုတ်အောင် သျှောင်ကြီးရှင် ခါးပုံပြုတ်အောင် ရုပ်ကကြော့ရှင်း။ ခေါင်းပေါင်းစ တထောင်ထောင် အရီးလူ လှည်းအိုပျက်က ပြုံးမျက်စလှောင်။ ဆောင်ပန်းအိမ် လက်ယာကျက ဗောင်းစနဲ့ ပျိုတို့မောင် ပြုံးယောင်ယောင် တိတ်တခိုး။ ကွမ်းနုဝါ သူငုံလို့ သန္တာန် ပန်းပဝါ သူခြုံလို့ မလေးလုံ အရှက်ကြီးသူမို့ ထီးကာလို့ မိုး။ GG

[Page 76]
ကျောင်းသုံးစာအုပ် မြန်မာစာ ဘုံကထိန် ဂုဏ်သိန်ဟည်း စင်တော်ကြီး ရုပ်စုံမြိုင် နဝမတန်း ၂ဝ ရာစု ခက်ဆစ်အဖွင့် ၁။ ကလူ ၂။ ကျောင်းထိုင် ၃။ ကြော့ရှင်း ၄။ ခါးပုံစ ၅။ . ခိုတောင်ချ ၆။ ဂုဏ်သိန် ၇။ စင်ဆော်သံ ၈။ ဆံမြိတ် ၉။ ဆောင်ပန်းအိမ် ၁၀။ ပဒုမ္မာ ပွဲအုပ်မနိုင်။ သူကြီးက မှိုင် ကျောင်းထိုင်က ညည်း။ အုတ်ကျက်ကယ် ဆူညံနှင့် စင်ဆော်သံ မိုးယံအုပ် ပတ်တုတ်လို့ တီး။ သပြေညို ပင်ပျိုအုပ်မှာ လှည်းဖြုတ်လို့ နေရာယူ ပွဲကြည့်တူတူ။ ဆောင်းလေက ကလူ နှင်းမြူက အဝဲ။ စောင်မြိတ်တို တစ်ထည်တည်းမို့ မောင့်ရွှေကိုယ် နံ့သာခဲနဲ့ လူပုံမှာ တူစုံနွှဲရတယ် မေ့တတ်နိုင်ပဲ။ · ကျီစယ်သည်။ ချစ်စနိုးလှောင်သည်။ တင်မိုး ဘုန်းကြီးကျောင်းတွင် အကြီးအကဲလုပ်၍ သီတင်းသုံးသည်။ သပ်ရပ်တင့်တယ်သော။ အချိုးအစားကျသော။ ပုဆိုးဝတ်သောအခါ ရှေ့၌အနည်းငယ်ထွက်နေသော ပုဆိုးစ။ နားထင်ရှေ့တွင် ခို၏အတောင်သဖွယ် ကျနေသောဆံစ။ ဂုဏ်သရေ။ ပရိတ်သတ်ကိုလှုံ့ဆော်နှိုးဆွသည့် ပတ်မကြီးနှင့် လင်ကွင်းကြီး တီးခတ်သံ။ ဆံထုံးမှ စွန်းထွက်သော ဆံအစွန်းအမြိတ်။ လှည်းမောင်းသူထိုင်သည့် အကန့်ကက်အိမ်ရှေ့မှာရှိသည်။ ပါးလှပ်သော ပဒုမ္မာတံဆိပ်ချည်ပါး ချည်ထည်တစ်မျိုး။ ၆၇

[Page 77]
နဝမတန်း ၁၁။ . ရှစ်စထောင် ၁၂။ လှောင် ၁၃။ သူကြီး ၁၄။ သျှောင် ၁၅။ .. ဟည်း အဓိကအချက်များ မြန်မာစာ ကျောင်းသုံးစာအုပ် ကက်အိမ်၏ ရံတိုင်များကိုထိန်းထားသည့် လက်ရန်း(တန်း) လေးချောင်း၏ ကော့ထောင်နေသော အစွန်း ၈ ခု။ သရော်သည်။ ကျေးရွာတွင် အုပ်ချုပ်ရန် ခန့်ထားခြင်းခံရသူ။ ယောက်ျားဆံထုံး။ ကျော်ကြားသည်။ မြန်မာ့ဓလေ့ကျေးလက်ဒေသ ယဉ်ကျေးမှုနှင့် ပွဲတော်များအကြောင်း ဖော်ပြထားသည်။ ကျေးလက်ဒေသပွဲတော်များသို့ သွားရောက်ကြရာတွင် မိမိတို့၏ လှည်းများကို သူအပြိုင် ကိုယ်အပြိုင် လှလှပပပြင်ဆင်ကြသည်။ ကျေးလက်သဘာဝ လုံမပျိုဖြူတို့ကလည်း ပွဲတော်သို့လာရန် လှလှပပပြင်ဆင်ကြသည်။ လုလင်ပျိုတို့ကလည်း သျှောင်ဆံထုံးခေါင်းပေါင်းစတို့ဖြင့် ခံ့ခံ့ညားညားပြင်ဆင်ကြသည်။ ပွဲတော်သို့ လာရောက်ကြသည့် ပရိတ်သတ်ကြီးများပြားလွန်း၍ ရွာသူကြီးနှင့် ကျောင်းထိုင် ဆရာတော်တို့ ထိန်းသိမ်းရသည်မှာ အလွန်ခက်ခဲမည်ကို စိုးရိမ်ကာ လက်မှိုင်ချညည်းညူ ရပုံကို ဖော်ပြထားသည်။ ပွဲတော်တွင် လူစုလူဝေးကြီးနှင့် ခြိမ့်ခြိမ့်သဲစည်ကားနေသည်ကိုဖော်ပြပြီး ပွဲကြည့်သူ နှစ်ဦးမှာ ဆောင်းလေအေးနှင့်အတူ မမေ့နိုင်စရာ ပွဲတော်ကြီးဖြစ်ပုံကို ရေးဖွဲ့ထားသည်။ လေ့ကျင့်ခန်း Q ၁။ ပေးထားသော စကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင်ရှာ၍ ၉၂။ ဖော်ပြပါ။ နံ့သာ၊ ပဝါ၊ စင်တော်၊ ပဒုမ္မာ၊ သရက်ထည် ၂။ အောက်ပါစကားလုံးများကို ဝါကျဖွဲ့ပါ။ ပျူငှာ၊ ရုပ်စုံ၊ ပွဲအုပ်၊ နွားညီနောင်၊ ခေါင်းပေါင်း၊ တိတ်တခိုး ၁၉၄ ၃။ ပွဲခင်းသာကဗျာတွင် ကျေးလက်ဒေသရှိ ပွဲတော်ကျင်းပပုံကို မည်ကဲ့သို့ ရေးဖွဲ့ထားသည် ကို လေ့လာတင်ပြပါ။ ၄။ ပွဲခင်းသာကဗျာကိုဖတ်ရှုပြီး သင်၏ခံစားမှုနှင့် အတွေးအမြင်ကိုတင်ပြပါ။ ၃၅ ၅။ ၅။ ပွဲခင်းသာကဗျာကိုလေ့လာပြီး သင်တို့ဒေသရှိ ပွဲတော်များအကြောင်းကို ရေးသားပါ။ ၆၈

[Page 78]
၁၇။ ဆောင်းပါး (သုတရသ စကားပြေ) ရုက္ခဗေဒ တက္ကသိုလ်နယ်မြေထဲတွင် ၁၉၄၈ ခုနှစ်က သရက်ပင်ကြီးတစ်ပင် ပြိုလဲခဲ့လေသည်။ ၁၉၄၉ ခုနှစ်တွင် ထင်း ရှားပါးနေချိန်ဖြစ်၍ လူအများက အကိုင်းအခက်များကို ခုတ်ယူကြ၏။ ဘူမိဗေဒ ပါမောက္ခကမူ ပင်စည်မှ တစ်ပိုင်းဖြတ်ယူပြီး သူ့ဘူမိဗေဒဌာနတွင် ထားလေသည်။ ၎င်းနောက် ဘိုင်အိုလိုဂျီဌာနအတွက် အထူးအသုံးဝင်သဖြင့် ထိုအပိုင်းကို ထက်ဝက်စီလွှာပြီး တစ်လွှာကို ဘိုင်အိုလိုဂျီပြတိုက်သို့ ပို့ပေးခဲ့သည်။ ထိုသရက်ပင်စည်လွှာမျက်နှာကိုကြည့်လျှင်“အသက်ရစ်”များကိုတွေ့ ရ၏။ သစ်ပင်တို့သည် တစ်နှစ်လျှင် တစ်ရစ်တက်ကြ၏။ အသက်ရစ်များကို ရေတွက်ပြီး သစ်ပင်သက်တမ်းကို ရေတွက် ကြရ၏။ ထိုသရက်ပင်သည် ၁၇၃ဝ ခုနှစ်တွင် ပေါက်ခဲ့သည်။ ထိုသစ်ပင်အား ရန်ကုန်သမိုင်းကို ပြောပြစေ၏။ ထိုသရက်ပင် အသက် ၂၃ နှစ်ရောက်သောအခါ ၁၇၅၃ ခုနှစ်တွင် အလောင်းဘုရား သည် ရန်ကုန်မြို့ကို တည်ထောင်တော်မူ၏။ ၁၇၆၉ ခုနှစ်တွင် မြေငလျင်အကြီးအကျယ်လှုပ်ပြီး ရွှေတိဂုံစေတီကြီး ပြိုခဲ့၏။ ၁၇၉၆ခုနှစ် ဘိုးတော်ဘုရား ရန်ကုန်မြို့သို့ကြွလာပြီး ခေါင်းလောင်းကြီး လှူတော်မူ၏။ . . . စသည်များဖြင့် အသက်ရစ်များတွင် ရေးသားထားလေသည်။ ... ရုက္ခဗေဒ ဆရာများက ယူအက်စ်အေနှင့် ဩစတြေးလျရှိ ယခုတိုင် အသက်ရှင်နေ သေးသော ဆီကွိုင်ယာခေါ် သစ်ပင်ကြီးများကို အသက် ၄၀၀၀ - ၆၀၀၀ စသည်ဖြင့် ရှိကြောင်း ပြောဆိုကြသောအခါ ကျွန်တော်တို့မှာ မယုံကြည်နိုင်လောက်အောင်ပင် ဖြစ်ကြရ၏။ ထိုသစ်ပင် ကြီးများပေါက်သည့် နှစ်များမှာမှတ်တမ်း၊ သမိုင်း မရှိရုံမက ထိုသစ်ပင်များပေါက်ရာ ထိုဒေသများ၊ ထိုတိုက်ကြီးများ ရှိနေသည်ကိုပင် ယဉ်ကျေးသော လူတို့က သိခဲ့ကြသည်မှာ မကြာသေး မဟုတ်ပါ လော။ သို့သော် ရုက္ခဗေဒပညာရှင်တို့သည် အောက်ခြေလွတ်သောစကားတို့ကို ဆိုခဲ့သည် မဟုတ်။ သစ်ပင်တို့၏ ပင်စည်သည် တစ်နှစ်လျှင် တစ်ရစ်တိုးကြောင်း သေချာစွာ သိရှိပြီးမှ တွက်ဆ ခဲ့ကြခြင်းဖြစ်သည်။ ထို့ပြင် သစ်ပင်၏ ပင်စည်ကြီးရင့်မှုမှာ အကိုင်းအခက် အရွက်အသီးတို့၏ ကြီးပြင်းပုံနှင့် မတူသည်ကိုလေ့လာပြီးမှ ထိုသို့ဆိုနိုင်ခြင်းဖြစ်သည်။ သတ္တဝါခေါ်သော အကောင် အမျိုးမျိုး၏ အဆစ်အပိုင်း အစိတ်ကြီးပြင်းပုံနှင့် သစ်ပင်တို့၏ အဆစ်အပိုင်း အစိတ်တို့ကြီးပြင်းပုံ မတူ၊ ခြားနားသည်ကို နားလည်ပြီးမှ ပြောခြင်း ဖြစ်ပေသည်။ ဘိုင်အိုလိုဂျီသိပ္ပံပညာရှင်တို့သည် “လူ”ဟူသော သတ္တဝါ ဤကမ္ဘာမှာ ပေါ်သည်မှာ အနှစ် ၂၀၀၀၀၀ သာရှိသေးသည်ဟု ခန့်မှန်းကြသည်။ လူအပါအဝင်ဖြစ်သော ခြေနှစ်ချောင်း ၆၉

[Page 79]
နဝမတန်း မြန်မာစာ ကျောင်းသုံးစာ သတ္တဝါသည် ခြေလေးချောင်းအဖြစ်မှ ကူးပြောင်းတိုးတက်ရသည်မှာ နှစ်သန်းပေါင်း များစွာ ရသည်မှာ နှစ်သန်းရာပေါင်းများစွာကြာသည်ဟု တွက်ဆကြသည်။ ကမ္ဘာတွင် သက်ရှိရုပ်ဝတ္ထု (ဝါ) သဇီဝရုပ်ဝတ္ထု (ဝါ) အပင်၊ အကောင်ဟူ၍ စတင်ဖြစ်ပေါ်ခဲ့သည်မှာ နှစ်သန်းထောင်ပေါင်း များစွာကြာပြီဟု ဆိုကြလေသည်။ ဤသည်တို့ကား အောက်ခြေလွတ်သော အဆိုအမိန့်များ မဟုတ်ကြကုန်။ သရက်ပင်၏ အသက်ကို စနစ်ကျကျ ရှုထောင့်အမျိုးမျိုးမှ လေ့လာပြီး ကြံဆတွက်ယူသည့်နည်းတူ လက်ရှိ သဇီဝ ရုပ်ဝတ္ထုတို့ကို စနစ်တကျ ရှုထောင့်အမျိုးမျိုးမှ လေ့လာပြီး ကြံဆမိန့်ဆိုကြခြင်း ဖြစ်ပေသည်။ ကမ္ဘာ့ပထဝီ၊ ကမ္ဘာ့ဥတု စသည်တို့၏ နှစ်စဉ်သာမက၊ နှစ်ရာစုသာမက၊ နှစ်သိန်းသန်းစုတို့တွင် ပြောင်းလဲမှုနှင့် သက်ရှိရုပ်ဝတ္ထုတို့ ပြောင်းလဲပုံတို့ကို ဆက်စပ်၍ လေ့လာဆင်ခြင်ကြရသည်။ အညမညပစ္စယဖြစ်ပုံ အပြန်အလှန်ကျေးဇူးပြုပုံကို ကြံဆကြရပေသည်။ ထို့ပြင် နှစ်သန်းပေါင်း များစွာ ရေခဲပြင်အောက်တွင် မပုပ်မသိုး မယွင်းမယိုဘဲ ကျန်ရစ်သောရုပ်ကြွင်းများ၊ မြေလွှာ၊ ကျောက်လွှာများ အောက်တွင် ဓာတ်သဘာဝတို့၏ ပယောဂဖြင့် ကျောက်အဖြစ်ဖြင့် ပြောင်းလဲ သွားရသော ဖော်ဆစ်လ်ရုပ်ကြွင်းများ မကျေမပျောက် ထုံးကျောက်ဖြစ်သွားသော အရိုးများ၊ အခွံများ စသည်တို့ကို လက်တွေ့လေ့လာပြီးမှ သဘောထုတ်အဆီညှစ်၍ ဟောပြောကြခြင်း ဖြစ်၏။ ၂၀ရာစု ခက်ဆစ်အဖွင့် ပထဝီ ကြ ၁။ ၂။ ပင်စည် ၃။ ဘင်္ဂ ၄။ ဘူမိဗေဒ ၅။ ရုက္ခဗေဒ ၆။ ရုပ်ကြွင်း ၇။ သဇီဝ ဥတု ၉။ ဥပ္ပါဒ = မြေဓာတ်၊ မြေကြီး။ သစ်ပင်၏ကိုယ်ထည်။ ပျက်စီးခြင်း၊ ဆုံးရှုံးခြင်း။ မြေလွှာမြေထုနှင့်ပတ်သက်သော ပညာရပ်။ အပင်များနှင့်ပတ်သက်သော သိပ္ပံပညာရပ်။ သိန်းဖေမြင့် သေပြီးနောက် ကျန်ရစ်ခဲ့သော ရုပ်ကလာပ်။ သေပြီးနောက် ရှည်ကြာစွာတည်ရှိသော ရုပ်အစုအဝေး။ အသက်ရှိသော။ တစ်နှစ်ကို သုံးပိုင်းပိုင်းခြား၍ သတ်မှတ်သော နွေ၊ မိုး၊ ဆောင်း ဟူသောကာလ။ - ဖြစ်ခြင်း။ 20

[Page 80]
ကျောင်းသုံးစာအုပ် ၁၀။ အခွံ ၁၁။ အရိုး အဓိကအချက်များ မြန်မာစာ နဝမတန်း သစ်ပင်သစ်သီးစသည်တွင် ပြင်ပမှဖုံးအုပ်ထားသောအလွှာ။ ခန္ဓာကိုယ် အရေ အသား အကြောတို့၏ တည်ရာမှီရာဖြစ် သော မာကျောသည့်အင်္ဂါအစိတ်အပိုင်း။ သစ်ပင်တို့၏ ဖြစ်တည်ရာသက်တမ်းနှင့် သမိုင်းကြောင်းကို ဗဟုသုတအဖြစ်ရရှိသည်။ သိပ္ပံပညာရပ်သဘောကိုလည်း လေ့လာခွင့်ရသည်။ လူ၊ တိရစ္ဆာန်၊ သတ္တဝါတို့ဖြစ်တည်ရာ ကို သိရှိခွင့်ရသည်။ ကမ္ဘာပေါ်တွင် လူသားတို့ စတင်ပေါ်ပေါက်လာခဲ့ပုံ၊ သစ်ပင်တို့၏ သဘောသဘာဝနှင့် သက်ရှိရုပ်ဝတ္ထုတို့၏ အကြောင်းကို စူးစမ်းသိရှိကြရသည်။ လေ့ကျင့်ခန်း ကြာ ၁။ အောက်ပါစကားလုံးများကို ဝါကျဖွဲ့ ပါ။ အသက်ရစ်၊ အောက်ခြေလွတ်၊ သတ္တဝါ၊ အဆစ်အပိုင်း၊ ပယောဂ ၂။ အောက်ပါဝါကျများမှ နာမ်အထူးပြုများကိုရွေးထုတ်ပြပါ။ မည်သည့်နာမ်အထူးပြုမျိုး ဖြစ်သည်ကိုလည်း ဖော်ပြပါ။ (က) ၁၉၄၉ ခုနှစ်တွင် ထင်း ရှားနေချိန်ဖြစ်၍ လူအများက အကိုင်းအခက်များကို ခုတ်ယူကြသည်။ (ခ) ဤအပိုင်းကိုထက်ဝက်စီးလွှာပြီး တစ်လွှာကို ဘိုင်အိုလိုဂျီပြတိုက်သို့ ပို့ပေးခဲ့သည်။ (ဂ) ထိုသရက်ပင်သည် ၁၇၃ဝ ခုနှစ်တွင်ပေါက်ခဲ့သည်။ (ဃ) ထိုသစ်ပင်ကြီးများပေါက်ရာဒေသများကိုပင် ယဉ်ကျေးသောသူတို့က သိခဲ့သည်မှာ မကြာသေးမဟုတ်ပါလော။ ၃။ သစ်ပင်၏အသက်ကိုမည်သို့ ခန့်မှန်းနိုင်ကြောင်း လေ့လာဖြေဆိုပါ။ ၄။ လူဟူသောသတ္တဝါသည် ဤကမ္ဘာပေါ်မှာ မည်သည့်အခါကစ၍ ပေါ်ပေါက်လာခဲ့ သနည်း။ ၉၅။ သစ်ပင်တို့၏ပင်စည်သည် တစ်နှစ်လျှင် တစ်ရစ်တိုးသည်ဟု ရုက္ခဗေဒပညာရှင်တို့က ဖြေဆိုဆုံးဖြတ်ခဲ့သည်။ အဘယ်ကြောင့် ဤသို့ဆုံးဖြတ်နိုင်သည်ကို ဖော်ပြပါ။ ၇၁

[Page 81]
၁၈။ လင်္ကာ (ကဗျာ) တို့တိုင်းပြည် ထလော့မြန်မာ၊ အိုမြန်မာတို့ . . တို့ရွာတို့မြေ တို့ရွာမြေဝယ် စေတီစပါး၊ များလည်းများ၏ များပါလေလည်း၊ တမွဲမွဲနှင့် ဆင်းရဲကာသာ၊ ကာလကြာလျှင် ယာစကာမျိုး၊ တညှိုးညှိုးနှင့် ပုထိုးမြင့်မောင်း၊ ကျောင်းကြိုကျောင်းကြား လှည့်လည်သွားလျက် မစားလေရ၊ ဝမ်းမဝ၍ ဆွမ်းမျှမတင်နိုင် ရှိမည်တည်း။ . ထလော့မြန်မာ၊ အိုမြန်မာတို့ အင်း တို့ရွာတို့မြေ၊ တို့ရွာမြေဝယ် ရေချိုသောက်ရန်၊ မြစ်ချောင်းကန်နှင့် သီးနှံချိုပျား၊ များလည်းများ၏ များပါလေလည်း၊ တမွဲမွဲနှင့် ဆင်းရဲကာသာ၊ ကာလကြာလျှင် မြင်သာမြင်ရ မစားရ၍ တောကပြိတ္တာ ဖြစ်မည်တည်း။ ထလော့မြန်မာ၊ မြန်မာထလော့ . အားမပျော့နှင့်၊ မလျှော့လုံ့လ သူကစ၍၊ ငါကအားလုံး လက်ရုံးမြားမြောင်၊ ဉာဏ်မြားမြောင်နှင့် စွမ်းဆောင်ကြလေ၊ ဆောင်ကြလေတော့ ၇၂ (၁)

[Page 82]
ကျောင်းသုံးစာအုပ် ၂ဝရာစု ခက်ဆစ်အဖွင့် ၁။ ကာလ မြန်မာစာ နဝမတန်း ဤမြေဤရွာ၊ ဘယ်သူ့ရွာလဲ တုန်း ဤယာစပါး၊ ဘယ်သူ့စပါးလဲ ထားလော့တာဝန်၊ ပွန်လော့လုပ်ငန်း ဉာဏ်ရှေ့ပန်း၍ တစ်ဝမ်းတစ်စိတ် ညီစေသတည်း။ ဇော်ဂျီ ၂။ ၃။ စွမ်းဆောင် ဆွမ်း = ၄။ ဉာဏ် = ၅။ ပုထိုး ၆။ ပြိတ္တာ ၇။ ပွန် ၈။ မြင့်မောင်း ၉။ မြန်မာ ၁၀။ ယာစကာ ၁၁။ ရေချို ၁၂။ လက်ရုံး = ရောက်ဆဲခေတ်။ ပြီးစီးအောင်မြင်အောင်လုပ်ကိုင်သည်။ နိုမဆိုသာ ဘုရား ရဟန်း သံဃာတို့အား ကပ်လှူသော စားဖွယ် သောက်ဖွယ်။ သိမြင်သောတရား။ အသိတရား။ ပညာ။ အုတ်၊ ကျောင်းတို့ဖြင့် တည်လုပ်ထားသောဘုရားစေတီ။ စားရမဲ့ သောက်ရမဲ့ သရဲ၊ တစ္ဆေ၊ မှင်စာစသောနာနာဘာဝ။ - ပြီးပြည့်စုံသည်။ - မြင့်မြင့်မောက်မောက် မြင့်မြင့်ရွံ့ရွံ့။ - မြန်မာနိုင်ငံတွင်အစဉ်အဆက်နေထိုင်ခဲ့ကြသောတိုင်းရင်းသား (သမးငှားများကို ခြုံ၍ခေါ်သောအမည်။ = တောင်းစားသူ၊ သူတောင်းစား။ အငန်ဓာတ်မရှိသော အင်းအိုင်မြစ်ချောင်းရှိရေ။ အားကိုးအားထားပြုလောက်သူ။ 232 ၇၃

[Page 83]
နဝမတန်း အဓိကအချက်များ မြန်မာစာ ကျောင်းသုံးစာအုပ် ကဗျာသည် မြန်မာပြည်သူပြည်သားတို့ မျိုးချစ်စိတ်ရှိကြစေရန် လှုံ့ဆော်ပေးသော ဇာတိမာန် ကဗျာဖြစ်သည်။ စာဆိုသည် သူ၏ပတ်ဝန်းကျင်ရှိ မြန်မာလူမျိုးတို့၏ စီးပွားရေးအခြေအနေ၊ စိုက်ပျိုးရေး အခြေအနေ၊ သယံဇာတပေါကြွယ်ဝမှုအခြေအနေကို ဖော်ပြထားသည်။ မြန်မာပြည်တစ်ဝန်းလုံးရှိ ပြည်သူပြည်သားတို့ သူ့ကျွန်ဘဝအခြေအနေမှ လွတ်မြောက်ပြီး ညီညီညွတ်ညွတ်လုပ်ဆောင်ကြရန်ဖြစ်သည်။ လေ့ကျင့်ခန်း Q ၁။ ပေးထားသောစကားလုံးများ၏ ဆီလျော်သောအနက်အဓိပ္ပာယ်ကို အဘိဓာန်တွင် ရှာ၍ ဖော်ပြပါ။ ရွာ၊ ကျောင်း၊ မြစ်၊ ဉာဏ်၊ မြေ ၂။ အောက်ပါစကားလုံးများကို ဝါကျဖွဲ့ပါ။ သီးနှံ၊ ယာ၊ ဆင်းရဲ၊ ကန်၊ စေတီ `ဆုံး ၃။ “တို့ရွာတို့မြေ၊ တို့ရွာမြေဝယ်၊ စေတီစပါး၊ များလည်းများ၏” ဟူသော စကားလုံး၏ အဓိပ္ပာယ်ကို ရှင်းပြပါ။ EC ၄။ ဤကဗျာကို ဖတ်ရှုပြီး မည်သည့်ရသများခံစားရသနည်း။ ကျိုးကြောင်းပြဖြေဆိုပါ။ ၅။ . တို့တိုင်းပြည်ကဗျာတွင် စာဆိုက ပြည်သူပြည်သားတို့အား မည်သို့နှိုးဆော်ထားပါ သနည်း။ အဘယ်ကြောင့်နည်း။ 29

[Page 84]
၁၉။ ဝါကျရော အပိုင်း - ၂ မြန်မာသဒ္ဓါ မြန်မာဝါကျဖွဲ့ပုံအရ ဝါကျ ၂ မျိုးရှိသည်။ ဝါကျရိုးနှင့် ဝါကျရောတို့ဖြစ်သည်။ ဝါကျရိုး အကြောင်းကို ယခင်အတန်းများတွင် သင်ကြားခဲ့ပြီးဖြစ်သည်။ ယခုဝါကျရောအကြောင်းကို ရှင်းပြ ပါမည်။ ဝါကျရောသည် ဝါကျရိုး ၂ ခု သို့မဟုတ် ၂ ခုထက်ပိုသော ဝါကျရိုးများကို အဆက်ပစ္စည်း ဖြင့် ဆက်ထားသော ဝါကျဖြစ်သည်။ သာဓက - တူးတူး စာမေးပွဲအောင်သည်။ (ဝါကျရိုး) တူးတူး ပျော်နေသည်။ (ဝါကျရိုး) တူးတူး စာမေးပွဲအောင်၍ ပျော်နေသည်။ (ဝါကျရော) အမေ မုန့်ဝယ်နေသည်။ (ဝါကျရိုး) ဦးလှကျွန်တော် မြင်သည်။ (ဝါကျရိုး) အမေ မုန့်ဝယ်နေသည်ကို ကျွန်တော်မြင်သည်။ . (ဝါကျရော) ဝါကျရိုးတွင် ပါဝင်သော ဝါကျငယ်များကို ဝါကျကဏ္ဍဟုခေါ်သည်။ ဝါကျကဏ္ဍ ၂ မျိုးရှိ သည်။ အမှီဝါကျနှင့် အမှီခံဝါကျတို့ဖြစ်သည်။ သာဓက အမှီဝါကျကဏ္ဍ ကျောင်းရက်ရှည်ပိတ်လျှင် ကျော်ကျော် နေမကောင်းသည်မှာ လှလှသည် ဆင်းရဲသော်လည်း အမှီခံဝါကျကဏ္ဍ ခရီးထွက်ကြမည်။ အမှန်ဖြစ်သည်။ စာတော်သည်။ မေမေက အရပ်ပုတယ်။ မဟုတ်ပါ။ ဖေဖေက အရပ်ရှည်ပေမဲ့ ဆရာ ယနေ့ ပြန်လာမည် အမှီဝါကျကဏ္ဍ ၃ မျိုးရှိသည်။ နာမ်ပါကျကဏ္ဍ၊ နာမ်အထူးပြုဝါကျကဏ္ဍ၊ ကြိယာအထူးပြု ဝါကျကဏ္ဍတို့ဖြစ်သည်။ ၇၅

[Page 85]
နဝမတန်း မြန်မာစာ နာမ်ဝါကျကဏ္ဍ နာမ်သဘောသက်ရောက်သော ဝါကျကဏ္ဍဖြစ်သည်။ သာဓက - အဖေ ခရီးသွားသည်မှာ ၅ ရက်ရှိပြီ။ (ကတ္တားသဘော သက်ရောက်သည်) မနက်ဖြန် သူလာမည်ကို ကျွန်တော်သိသည်။ (ကံ သဘောသက်ရောက်သည်) ကျောင်းသုံးစာအုပ် နာမ်အထူးပြုဝါကျကဏ္ဍ နာမ်အထူးပြုသဘော သက်ရောက်သော ဝါကျကဏ္ဍဖြစ်သည်။ ကျွန်တော်ဖတ်နေသော စာအုပ်မှာ စိတ်ဝင်စားစရာကောင်းသည်။ သာဓက နာမ်အထူးပြု နာမ် အင်မဟန်သာယာတဲ့ နေရာ ကလေးပါပဲ။ နာမ်အထူးပြု နာမ် ကြိယာအထူးပြုသဘော သက်ရောက်သော ဝါကျကဏ္ဍဖြစ်သည်။ (ကန့်သတ်ချက်ပြ) (အကြောင်းပြ) လှလှသည် နေမကောင်းသော်လည်း ကျောင်းတက်သည်။ ၀၀ (ဆန့်ကျင်ဘက်ပြ) ကြိယာအထူးပြု၀ါကျကဏ္ဍ သာဓက - မိုးရွာလျှင် ရေချိုးမည်။ စာမေးပွဲအောင်သောကြောင့် ကျွန်တော်ပျော်ရွှင်သည်။ ကျွန်တော်ပြန်ရောက်တော့ မေမေအိပ်နေပြီ။ ကျန်းမာရေးနှင့်ညီညွတ်အောင် ကိုယ်လက်လှုပ်ရှားရသည်။ ကလေးများသည်လက်ပြ၍ နှုတ်ဆက်ကြသည်။ ကြိုက်သလောက် ယူသွားပါ။ သူကြိုးစားသကဲ့သို့ ကျွန်တော်ကြိုးစားသည်။ နေသည် အရှေ့မှထွက်၍ အနောက်သို့ဝင်သည်။ အခု (အချိန်ပြ) (အကျိုးမျှော်) (အမူအရာပြ) (ပမာဏပြ) (နှိုင်းယှဉ်ပြ) (ပေါင်းစည်းပြ) ဆရာသည် အပြောလည်းကောင်း၍ စာရေးလည်းကောင်းသည်။ (ပေါင်းစည်းပြ) မိုးသံကြားသည် နှင့်တစ်ပြိုင်နက် လယ်သမားတို့ ထွန်တုံးပြင်ဆင်ကြပြီ။ (တစ်ပြိုင်နက်ဖြစ်ခြင်းပြ) အစ်ကိုရော မမရော လာခဲ့ပါနော်။ (အားလုံးပါဝင်ကြောင်းပြ) အစ်ကိုဖြစ်စေ မမ ဖြစ်စေ လာခဲ့ပါ။ (တစ်ယောက်မဟုတ်တစ်ယောက်ဖြစ်ကြောင်းပြ) အစ်ကိုသော်လည်းကောင်း၊ အစ်မသော်လည်းကောင်း လာခဲ့ပါ။ အဖေ့ကိုလည်းကောင်း၊ အမေ့ကိုလည်းကောင်း ရှိခိုးကန်တော့ပါသည်။ (တစ်ယောက်ယောက်ပြ) ၇၆ (နှစ်ဦးစလုံးပြ)

[Page 86]
SCA ကျောင်းသုံးစာအုပ် မြန်မာစာ ကားဖြင့်သော်လည်းကောင်း၊ ရထားဖြင့်သော်လည်းကောင်း သွားမည်။ နဝမတန်း (တစ်ခုမဟုတ်တစ်ခုပြ) မနက် သို့မဟုတ် ညနေ လာခဲ့မည်။ (တစ်ခုမဟုတ်တစ်ခုပြ) ကလေးငယ်သည် ပြေးရင်း မုန့်စားနေသည်။ (တစ်ပြိုင်နက်ပြုလုပ်ကြောင်းပြ) ဆရာက ရယ်မောကာ ရှင်းပြနေသည်။ (တစ်ပြိုင်နက်ပြုလုပ်ကြောင်းပြ) ဤအခန်းထဲသို့ ဖိနပ်မချွတ်ဘဲ' မဝင်ရ။ (ကန့်သတ်ချက်ပြ) (ခွင့်ပြုချက်ပြ) ဤအခန်းထဲသို့ ဖိနပ်မချွတ်ဘဲ ဝင်နိုင်သည်။ ဝါကျရောတွင် ဝါကျရိုးနှစ်ခုမက ပါဝင်နိုင်သည်။ နောက်ဆုံး ဝါကျကဏ္ဍသည် အမှီခံဝါကျ ကဏ္ဍဖြစ်၍ ရှေ့ဝါကျကဏ္ဍများသည် အမှီဝါကျကဏ္ဍများ ဖြစ်ပါသည်။ သာဓက - ကျောင်းတက်ခေါင်းလောင်းထိုးသောအခါ/ကျောင်းသားကျောင်းသူများသည် ကစား နေရာမှ/ မိမိတို့စာသင်ခန်းများသို့ တန်းစီ၍/ဝင်ရောက်ကာ/မိမိတို့၏ ထိုင်ခုံများတွင် စည်းကမ်းတကျထိုင်ကြပြီး/ဆရာ ဆရာမများဝင်လာမည်ကို/စောင့်မျှော်နေကြသည်/ အမှီခံဝါကျကဏ္ဍ (ကြိယာပါသော အစိတ်အပိုင်းများသည် အမှီဝါကျကဏ္ဍများဖြစ်သည်) စောင့်မျှော်နေကြသည်။ အမှီခံဝါကျဖြစ်သည်။ ၁၉၊ ၁။ ပုဒ်ဆက်ပစ္စည်း ဝါကျဆက်ပစ္စည်း ဝါကျတွင်ပါဝင်သောကတ္တားပုဒ်၊ ကံပုဒ်၊ ကြိယာပုဒ်၊ အချိန်ပြပုဒ်၊ နေရာပြပုဒ်၊ အကြောင်းပြ ပုဒ်၊ အသုံးခံပုဒ် စသည့်ပုဒ်များနောက်က ဆက်သည့်ပစ္စည်းများကို ပုဒ်ဆက်ပစ္စည်းဟုခေါ်သည်။ ဝါကျကဏ္ဍများကိုဆက်သည့်ပစ္စည်းများကိုဝါကျဆက်ပစ္စည်းဟုခေါ်သည်။(ပုဒ်ဆက်ပစ္စည်းများကို ယခင်သင်ခန်းစာများတွင် ပြခဲ့ပြီးဖြစ်သည်) သာဓက - ကျောင်းက အိမ်သို့ပြန်ရန်ထွက်လာသောဆရာသည်လမ်းတွင် ဆော့ကစားနေကြသော ကျောင်းသားများကိုမြင်၍ အိမ်သို့မြန်မြန်ပြန်ရန် ပြောသောအခါကျောင်းသားများသည် မမျှော်လင့်ဘဲ ဆရာနှင့် တွေ့ဆုံရသည်ကို ထိတ်လန့်ရှက်ရွံ့ပြီး ခေါင်းငုံ့ကာ အိမ်သို့ လျင်မြန်စွာ သွားကြလေသည်။ ဝါကျရိုးတစ်ခုအတွင်းက ပစ္စည်းများသည် ပုဒ်ဆက်ပစ္စည်းများဖြစ်၍ ဝါကျကဏ္ဍတစ်ခု နှင့်တစ်ခု ဆက်သော ပစ္စည်းများသည် ဝါကျဆက်ပစ္စည်းများဖြစ်သည်။ 22

[Page 87]
နဝမတန်း ကျောင်းက မြန်မာစာ ကျောင်းသုံးစာအုပ် အိမ်သို့ ဆရာသည် ပုဒ်ဆက်ပစ္စည်းများ ကျောင်းသားများကို လျင်မြန်စွာ ပြန်ရန် ထွက်ခွာလာသော ဆော့ကစားနေကြသော မြင်၍ သောအခါ ဝါကျဆက်ပစ္စည်းများ မမျှော်လင့်ဘဲ တွေ့ဆုံရသည်ကို ရှက်ရွံ့ပြီး သွားကြလေသည် လေ့ကျင့်ခန်း ၁။ အောက်ပါ ဝါကျများတွင် မျဉ်းသားထားသော နောက်ဆက်ပစ္စည်းများသည် မည်သည့် နောက်ဆက်များဖြစ်ကြောင်း ဖော်ပြပါ။ (က) မိုးရွာလျှင် ရေချိုးမည်။ (ခ) သဇင်ပန်းဖြစ်စေ၊ စံပယ်ပန်းဖြစ်စေ ဝယ်ခဲ့ပါ။ ( ဂ) နံနက် သို့မဟုတ် ညနေအရောက်ဆက်ဆက် လာခဲ့စေချင်သည်။ (ဃ) ဦးဘက လက်သီးလက်မောင်းတန်း၍ ပြောလိုက်သောအခါ ပရိသတ်က ဩဘာ ပေးသည်။ (င) ဇာတ်ပွဲကို တောရော မြို့ပါ ကြိုက်နှစ်သက်ကြသည်။ (စ) နွေရာသီကျောင်းပိတ်လျှင် စက်ရုံ၊ အလုပ်ရုံများ၌လုပ်အားပေးကြသည်။ (ဆ) မောင်ကံကောင်းသည် စာကြိုးစား၍ ဂုဏ်ထူးလေးဘာသာရသည်။ ၇၈

[Page 88]
ကျောင်းသုံးစာအုပ် S မြန်မာစာ (ဇ) ယနေ့သော်လည်းကောင်း၊ မနက်ဖြန်သော်လည်းကောင်း လာခဲ့ပါမည်။ (ဈ) မောင်ဖိုးတုတ်သည် အလွန်စားသောကြောင့် ဝဖြိုးနေသည်။ (ည) ကျွန်တော်မှတစ်ပါး အိမ်သားအားလုံး ရုပ်ရှင်သွားကြသည်။ နဝမတန်း ၂၂။ အောက်ပါဝါကျများတွင် ကွက်လပ်အသီးသီး၌ဆီလျော်သော နောက်ဆက်ကို ဖြည့်ပါ။ (က) သုံး - (ခ) မိုးရွာ သုံးပေါင်းလျှင် ခြောက်ရသည်။ သူလာနိုင်မည်မဟုတ်။ (ဂ) သူသည် ချမ်းသာ မကျန်းမာပါ။ (ဃ) ကိတ်မုန့် မုန့်ဟင်းခါး ----- စားမည်။ (င) ဤအသီးသည် အနံ့ အရသာ ကောင်းသည်။ ၃။ အောက်ပါကွက်လပ်များတွင် လိုအပ်သောနောက်ဆက်များကို မှန်ကန်စွာဖြည့်ပါ။ မုန့်ကို စားသည်။ ဆာ (က) သူသည် (ခ) နိုင်ငံစီးပွားတိုးတက် ကုန်များကို အဆင့်မီမီ ထုတ်လုပ်ကြရမည်။ (ဂ) ရောဂါဖြစ်မှ ကုသသည် ------ ရောဂါမဖြစ်မီ ကြိုတင်ကာကွယ်ကပို၍ သင့်မြတ် သည်။ (ဃ) အလုပ်တာဝန်များ ------ သူသည် မညည်းညူပေ။ (င) ဦးမြတ်သာသည် ရေလုပ်သားပင် ----- ရေမကူးတတ်ပေ။ `ငှာ (၂) (စ) လူတော် ဖြစ် ကြိုးစားရမည်။ ------ (ဆ) ဤကိစ္စသည် လယ်ပြင်မှာ ဆင်သွား ထင်ရှားသည်။ (ဇ) စီးပွားဖြစ်ထွန်း -- လူတိုင်း ကြိုးစားကြမည်။ (ဈ) ဦးဘသည် အလုပ်ကို ကြိုးစား ------ စီးပွား မဖြစ်ထွန်းပါ။ (ည) မောင်မြ ကြိုးစား မောင်လှ ကြိုးစားသည်။ ၄။ အောက်ပါဝါကျများတွင် မျဉ်းသားထားသည့် နောက်ဆက်များသည် မည်သည့် နောက်ဆက်ဖြစ်ကြောင်း ဖော်ပြပါ။ (က) ကျန်းမာစေရန်အတွက် သင့်တင့်မျှတသော အစားအစာကို စားရမည်။ (ခ) မမြသည် ကြားလျက်နှင့် မကြားယောင် ဆောင်သည်။ (ဂ) မောင်ဘသည် အားကစားတော်သလို မောင်မြလည်း အားကစားတော်သည်။ ၇၉

[Page 89]
နဝမတန်း မြန်မာစာ ကျောင်းသုံးစာဒပ် (ဃ) သူသည် ထမင်း ၃ ပန်းကန်စားသော်လည်း မတင်းတိမ်သေးပေ။ (င) အလှူရှင်သည် သံဃာတော်များကို ကြိုဆိုအံ့သောငှာ မဏ္ဍပ်ဝမှ စောင့်သည်။ (စ) မမသည် ရုပ်ဆိုးသော်လည်း စိတ်ထားကောင်းသည်။ (ဆ) ပညာရှိဖြစ်ရန် အရာရာတွင် သတိရှိရမည်။ (ဇ) သူကြိုးစားသော်လည်း မအောင်မြင်သေးပါ။ (စျ) စိုက်ပျိုးဖြစ်ထွန်းဖို့ လယ်ယာမြေများကို ပြုပြင်သည်။ (ည) နွေအခါ ရေမပြတ် စိမ့်သောငှာ ရေကန်ကို တူးကြသည်။ (0) ၅။ ကွင်းအတွင်းပေးထားသော နောက်ဆက်ပစ္စည်းများမှ ဆီလျော်သောနောက်ဆက်ပစ္စည်း ကိုရွေးချယ်ပြီး ကွက်လပ်များတွင်ဖြည့်ပါ။ (က) ဆရာကြီးသည် ကျောင်းအုပ်ချုပ်ရေး သင်ကြားရေးကို ----- တာဝန်ယူရ သည်။ (လည်း လည်း၊ အပြင် လည်း) (ခ) လူဆိုးများကို ရဲအဖွဲ့က ဖမ်းဆီး ရဲစခန်းသို့ ခေါ်ဆောင်သွားသည်။ (၍၊ ကာ ) လည်း) (ဂ) မြဝတီမင်းကြီးဦးစမှာလက်ရုံးရည်----- နှလုံးရည်------ ရှိသည်။(သာမက-- လည်း၊ သာမဟုတ် (ဃ) ဘုရားဖူးများသည် ကင်ပွန်းစခန်း၌ ခေတ္တနားပြီး ------ ကျိုက်ထီးရိုးဘုရားသို့ ခရီး ဆက်ကြသည်။ (ကာ၊ ၍) (င) တပ်မတော်၌ အမျိုးသားများ ------အမျိုးသမီးများ - သည်။ (သာမက လည်း၊ သာမဟုတ် --- တာဝန်ထမ်းဆောင်ကြ လည်း ) ၉။ ၆။ အောက်ပါဝါကျများတွင် မျဉ်းသားထားသည့် နောက်ဆက်များသည် မည်သည့် နောက်ဆက်များဖြစ်ကြောင်း ဖော်ပြပါ။ (က)ရေ နှင့် ကြာသည် လွန်စွာ ပနံရသည်။ (ခ) မြစ်လက်တက်များသည် မြစ်ဝကျွန်းပေါ်၌ဧရာဝတီမြစ်မှ ခွဲထွက်ကာ ဘင်္ဂလား ပင်လယ်အော်ထဲသို့ စီးဝင်ကြသည်။ (ဂ) မြမြသည် စာလည်းတော်သည်။ ရုပ်လည်းချောသည်။ (ဃ) ဒေါ်ဝင်းသည် ဈေးသွားပြီး၍ ဟင်းချက်သည်။ (င) ကျန်စစ်သားသည် အုပ်ချုပ်ရေးသာမက စည်းရုံးရေးလည်း ကောင်းသည်။ ၈ဝ

[Page 90]
ကျောင်းသုံးစာအုပ် မြန်မာစာ နဝမတန်း ထို့၊ ၇။ အောက်ပါဝါကျများတွင် မျဉ်းသားထားသည့် နောက်ဆက်များသည် မည်သည့် နောက်ဆက်များဖြစ်ကြောင်း ဖော်ပြပါ။ (က) မောင်လေးသည် တံခါးရွက်ကို ကွယ်လျက် မမကို စဖို့ ချောင်းနေသည်။ (ခ) သူ လာသည်ဖြစ်စေ၊ မလာသည်ဖြစ်စေ ကျွန်တော်ရောက်အောင်လာမည်။ (ဂ) ဦးမြနှင့် ဦးလှတို့သည် လမ်းလျှောက်ရင်း စကားပြောကြသည်။ (ဃ) ယာဉ်မောင်းသူသည် ယာဉ်စည်းကမ်းကို မလိုက်နာပါက အရေးယူခြင်းခံရလိမ့် မည်။ (င) ဦးကြီးသည် သူ၏ယာ၌ နှမ်းသော်လည်းကောင်း၊ မြေပဲသော်လည်းကောင်း စိုက်လိမ့် မည်။ (စ) လူက ငွေကို ချစ်မှ ငွေက လူကို ချစ်မည်။ (ဆ) လုပ်သားများသည် အလုပ်လုပ်ရင်း ပညာရှာကြသည်။ (ဇ) စာမေးပွဲဖြေဖြစ်လျှင်သော်လည်းကောင်း၊ မဖြေဖြစ်လျှင်သော်လည်းကောင်း စာမေးပွဲ ဝင်ကြေးကိုမူ ပေးကြရမည်။ (စျ) ရှေ့ဆောင်နွားလား ဖြောင့်ဖြောင့်သွားက နောက်နွားတစ်သိုက် ဖြောင့်ဖြောင့်လိုက် ၏။ p (ည) ဖိုးသာအောင် သီချင်းတကြော်ကြော်ဆိုကာ လယ်ထွန်နေသည်။ ႕ ၈။ ကွင်းအတွင်းပေးထားသော နောက်ဆက်များမှ ဆီလျော်သော နောက်ဆက်ကို ရွေးချယ် ပြီး ကွက်လပ်များတွင် ဖြည့်ပါ။ (က) သင်တို့သည် ဘာသာတိုင်း၌အမှတ် ၄၀ ရ ------ (ခ) မိုးသည် တအုန်းအုန်းမည် (ဂ) သူတစ်ပါးပစ္စည်းခိုး စာမေးပွဲအောင်မည်။ (လျှင်၊ မှ) သည်းထန်စွာ ရွာနေသည်။ (ကာ၊ လျက်) အဖမ်းခံရလိမ့်မည်။ (က၊ လျှင်) (ဃ) လေပြင်းကြောင့် အုန်းလက်တို့သည် အချင်းချင်းထိခတ် ------ တရှန်းရွှန်းမြည်နေ သည်။ (လျက်၊ ကာ) (င) မောင်ဘသည် သီချင်းဆို ------ ရေချိုးနေသည်။ (ကာ၊ ရင်း) ၈၁

[Page 91]
၂ဝ။ အခြားပစ္စည်းများ ပုဒ်ဆက်ပစ္စည်း၊ ဝါကျဆက်ပစ္စည်းများကဲ့သို့ပင် နာမ်၊ ကြိယာ၊ အထူးပြုတို့၏ အဓိပ္ပာယ် ကို ထူးခြားလေးနက်အောင် အထောက်အကူပြုသော အခြားပစ္စည်းများလည်းရှိသည်။ နာမ်ပစ္စည်းများ မျိုးပြပစ္စည်း ကိန်းညွှန်းပစ္စည်း သင်္ချာလေးနက်ပစ္စည်း ပမာဏပြပစ္စည်း အကြိမ်ပြပစ္စည်း အစဉ်ပြပစ္စည်း နာမ်ထောက်ပစ္စည်း ဥပမာပစ္စည်း ရူပကပစ္စည်း အာလုပ်ပစ္စည်း အားလုံးပျံ့နှံ့မှုပြပစ္စည်း ကြိယာပစ္စည်းများ အမေးပစ္စည်း ကိန်းညွှန်းပစ္စည်း ကြိယာထောက်ပစ္စည်း အနာဂတ်အချိန်ပြပစ္စည်း အငြင်းပြပစ္စည်း ဝါကျနောက်လိုက်ပစ္စည်း ပုဒ်ပြောင်းပစ္စည်းများ နာမ်ပုဒ်ပြောင်းပစ္စည်း အထူးပြုပုဒ်ပြောင်းပစ္စည်း ၈၂ ၀ (၁)

[Page 92]
ကျောင်းသုံးစာအုပ် ၂၀၊ ၁။ နာမ်ပစ္စည်းများ မျိုးပြပစ္စည်း မြန်မာစာ နဝမတန်း သက်ရှိသက်မဲ့နာမ်တို့၏ အမျိုးအစား၊ ပုံသဏ္ဌာန်၊ အတိုင်းအတာပမာဏစသည်တို့ကို ပြသော ပစ္စည်းများဖြစ်သည်။ သာဓကအားဖြင့် မုန့်တစ်ခု၊ ခဲတံနှစ်ချောင်း၊ ကြက်ဥတစ်လုံး၊ ဘုရားတစ်ဆူ စသည်ဖြင့်သုံးရသည်။ နာမ်+ ကိန်းဂဏန်း+ မျိုးပြဟူသောအစီအစဉ်ဖြင့် သုံးရသည်။ +ကိန်းဂဏန်း+မျိုးပြဟူသော မျိုးပြပစ္စည်းအချို့ကို သက်ဆိုင်ရာ နာမ်များနှင့်ယှဉ်တွဲ၍ သာဓကပြထားသည်။ ကုံး ကွင်း ကောင် ပန်းကုံး၊ ဆွဲကြိုး သံကွင်း (ပန်းကုံး ၅ ကုံး၊ ဆွဲကြိုး ၁ ကုံး စသည်) ခွေး၊ ကြောင်၊ ဆင် စသည် ... (ခွေး ၃ ကောင်၊ ကြောင် ၅ ကောင်၊ ဆင် ၂ ကောင် စသည်) မုန့်၊ မေးခွန်း၊ ပြဿနာ ပန်း၊ ငှက်ပျော ချပ် ချောင်း ခွန်း ဂါလံ ဖမ် စင်း စောင် စုံ -8-8- တင်း ပါး ပင် ပွင့် ပိဿာ မိနစ် မိုင် လှံ၊ ခဲတံ ပန်းကန်၊ ဖျာ၊ ကော်ဇော ၀၉ ၄၀၀ ရုန်းနိုင် စကား ဓာတ်ဆီ၊ ဒီဇယ် ကား၊ လှည်း ရထား၊ လှေ လက်မှတ်၊ စာ ခြေထောက်၊ ပန်းကန် စေတီ၊ ဘုရား ဆန်၊ စပါး သံဃာ၊ သီလ - သစ်ပင် ပန်းပွင့် ဆီ၊ ကြက်သား အချိန် ခရီးအရှည် (ဆီ ၃ ပိဿာ ၊ ကြက် ၁ ပိဿာစသည်) ၁ ၈၃

[Page 93]
နဝမတန်း ယောက် မြန်မာစာ ကျောင်းသုံးစာအု ရန် လက် လုံး ရှိသည်။ လူ၊ လယ်သမား ဖိနပ်၊ နားကပ် နွား၊ ကျွဲ သေနတ်၊ ဓား ကြက်ဥ၊ တောင်း သုညဖြင့်ဆုံးသောကိန်းပြည့် (၂ဝ နှင့်အထက်) ကိုသုံးလျှင် မျိုးပြရှေ့က အ တွဲ၍ သုံးလေ့ သာက ကြက်ဥအလုံး ၅ဝဝ ခွေးအကောင် ၂ဝ ပန်းကန်ပြား အချပ် ၁ဝဝ စေတီအဆူ ၃ဝ ရဟန္တာ အပါး ၁ဝဝဝ စသည်ဖြင့် သုံးသည်။ မျိုးပြမထည့်ဘဲ - ကြက်ဥ ၅ဝဝ စေတီ ၃ဝ ရဟန္တာ ၁ဝဝဝ စသည်ဖြင့်လည်း သုံးနိုင်သည်။ ကိန်းညွှန်းပစ္စည်း နာမ်၊ နာမ်စားတို့၏အရေအတွက်တစ်ခုထက်ပိုကြောင်းကို ညွှန်ပြသောပစ္စည်းကို ကိန်းညွှန်း ပစ္စည်းနောက်ဆက်ဟု ခေါ်သည်။ သာဓက - လူများ၊ ကျောင်းများ၊ သူတို့၊ ကျွန်တော်တို့၊ တောတွေ၊ ဆင်တွေ စသည် လူများ (လူဦးရေများသော) လေ့ကျင့်ခန်း လူတို့ (လူအားလုံး) ၁။ အောက်ပါကွက်လပ်အသီးသီး၌ ဆီလျော်သောနာမ်ပစ္စည်းကို ဖြည့်ပါ။ (က) အိုးတစ် (ခ) ဖျာတစ် (ဂ) လှံတစ် ၈၄

[Page 94]
ကျောင်းသုံးစာအုပ် မြန်မာစာ (ဃ) လူတစ် (င) ခွေးတစ် (စ) အမှည့်လွန်သော သစ်သီးတစ် ကို မစားပါနှင့်။ နဝမတန်း ၂။ ယှဉ်တွဲဖော်ပြထားသော နာမ်ပစ္စည်းများမှ ဆီလျော်သော နာမ်ပစ္စည်းများကို ရွေး၍ ကွက်လပ်တွင် ဖြည့်ပါ။ (က) ကျွန်တော် ခဲတံတစ် ------ ကို ဈေးက ဝယ်ခဲ့ပါသည်။ (ချောင်း၊ ခု) (ခ) ကျွန်ုပ် ------ သည် မြန်မာနိုင်ငံနှင့် တိုင်းရင်းသားပြည်သူတို့အပေါ် သစ္စာရှိပါ သည်။ (များ၊ တို့) ... ( ဂ) မောင်ရေခဲကြောင့် ကုလားထိုင်တစ် ------ ကျိုးသွားသည်။ (ချောင်း၊ လုံး) (ဃ) သူငယ်ချင်းက ကျွန်တော့်အား စာအုပ်တစ် (အုပ်၊ ခု) (င) မေမေ ဓား တစ် ------ ဝယ်လာသည်။ (လက်၊ ခု) သင်္ချာလေးနက်ပစ္စည်း လက်ဆောင်ပေးပါသည်။ (၈) အရေအတွက်ကိုအတိအကျပြခြင်းဖြင့်လေးနက်စေသောနောက်ဆက်ကို သင်္ချာလေးနက် ပစ္စည်းနောက်ဆက်ဟုခေါ်သည်။ ု သာဓက - တိတိ၊ ကျ၊ စီ၊ ကျစီ၊ တည်း၊ စလုံး၊ လျှင် ဤကြိုးသည် ၃၅ တောင်တိတိ ရှည်သည်။ ပမာဏပြပစ္စည်း အရေအတွက်ကို ခန့်မှန်းပြခြင်းဖြင့် လေးနက်စေသော နောက်ဆက်ကို ပမာဏပြပစ္စည်း နောက်ဆက်ဟုခေါ်သည်။ သာဓက - ကျော်၊ ခန့်၊ လောက် ဤအတန်း၌ ကျောင်းသား လေးဆယ်ကျော်ရှိသည်။ အကြိမ်ပြပစ္စည်း အရေအတွက်၊ အကြိမ်အခါကိုပြသောနောက်ဆက်ကို အကြိမ်ပြပစ္စည်းနောက်ဆက်ဟု ခေါ်သည်။ သာခက ကြိမ် ၊ ခါ ၊ ခေါက် ဤဆေးကို တစ်နေ့ ၃ ကြိမ် သောက်ပါ။ တ ၈၅ ရှာ(၁) MICC(၁)

[Page 95]
နဝမတန်း အစဉ်ပြပစ္စည်း မြန်မာစာ ကျောင်းသုံးစာအုပ် အစဉ်ကိုပြသော နောက်ဆက်ကို အစဉ်ပြပစ္စည်းနောက်ဆက်ဟုခေါ်သည်။ သာဓက - မြောက် လေ့ကျင့်ခန်း လမ်းထိပ်က ဝင်လာလျှင် ၃ အိမ်မြောက်မှာ ကျွန်တော်တို့အိမ်ဖြစ်သည်။ ၁။ အောက်ပါကွက်လပ်များကို ဖြည့်ပါ။ (က) သက်ရှိ သက်မဲ့တို့၏ ပုံသဏ္ဌာန်အမျိုးအစားအလိုက် သင်္ချာပုဒ်များနှင့်တွဲ၍ ပစ္စည်းနောက်ဆက်ဟုခေါ်သည်။ သုံးသောနောက်ဆက်ကို ( ခ) နာမ်၊ နာမ်စားတို့၏ အရေအတွက်တစ်ခုထက် ပိုကြောင်းကိုညွှန်ပြသော နောက်ဆက် ကို ပစ္စည်းနောက်ဆက်ဟုခေါ်သည်။ (ဂ) ကောင်၊ ခု၊ ယောက်တို့သည်------ ပစ္စည်းနောက်ဆက်ဖြစ်သည်။ (ဃ)များ၊ တို့သည် ပစ္စည်းနောက်ဆက်ဖြစ်သည်။ (c) ပြသော (0) ------- တို့သည် အရေအတွက်အတိအကျဖြစ်ကြောင်းကို ပစ္စည်းနောက်ဆက်ဖြစ်သည်။ - တို့သည် အရေအတွက်အနည်းငယ်ပိုလွန်ကြောင်းကိုပြသည့် ပစ္စည်းနောက်ဆက်ဖြစ်သည်။ --- တို့သည် အရေအတွက် အကြိမ်အခါကိုပြသော ------ပစ္စည်း (20)---- |------ နောက်ဆက်ဖြစ်သည်။ (ဇ) ------ သည် အစဉ်ကိုပြသော ------ ပစ္စည်းနောက်ဆက်ဖြစ်သည်။ ၂။ အောက်ပါကွက်လပ်အသီးသီးတွင် ဆီလျော်သောနာမ်ပစ္စည်းကို ဖြည့်ပါ။ (က) အစည်းအဝေးကို ၉ နာရီ တွင် စတင်ကျင်းပသည်။ ------ ထက်ထက်(ခ) ကျောင်းသား ၂၅ ယောက် ------. စာမေးပွဲအောင်ကြသည်။ ( ဂ) အဖေက သားတို့ကို စာအုပ်တစ်ယောက်တစ်အုပ် (ဃ) လူ ၁ ယောက်လျှင် ဆပ်ပြာ ၂ တောင့် (င) သားသမီး၃ ယောက် ဘွဲ့ရကြပြီ။ ၈၆ ဆုပေးသည်။ သမဆိုင်က ရောင်းသည်။

[Page 96]
ကျောင်းသုံးစာအုပ် မြန်မာစာ (စ) သူသည် ကြက်သားဟင်း တစ်ပန်းကန် (ဆ) တစ်ရပ်ကွက် သန့်ရှင်းရေးလုပ်ကြသည်။ ------ ------ (ဇ) သူသည် စာမေးပွဲ၌တစ်ဘာသာ (စျ) သီတင်းကျွတ်တွင် ကျောင်း ၅ ရက် (ည) ကျွန်တော်၏ အဘိုးမှာ အသက် (ဋ) သူ့အရပ်သည် ၅ ပေ ------ ရှိသည်။ (ဌ) ဤငါးကြင်းကြီးသည် ၅ ပိဿာ ကို စားပစ်လိုက်သည်။ ဂုဏ်ထူးရသည်။ ပိတ်မည်။ ၇ဝ ------ ရှိပြီ။ စီးသည်။ ( ဍ) ဤလှည်းပေါ်တွင် လူ ၄ ယောက် ------ ( ဎ ) သူ့ကိုစောင့်ရသည်မှာ ၂ နာရီ ------ ရှိပြီ။ (ဏ)ဤစာပိုဒ် ၃ ပိုဒ် လူ ၄ ယောက် ------ စီးနိုင်သည်။ (တ) ဦး ၃ ------ ချသည်။ ဖတ်ပြပါ။ (ထ) ထိုင်နေသော ပုဂ္ဂိုလ်များတွင် ယာဘက်မှ ၃ ဆရာကြီးဖြစ်သည်။ နာမ်ထောက်ပစ္စည်း နဝမတန်း ယောက် ------ သည် ကျောင်းအုပ် နာမ်၊ နာမ်စားတို့၏အဓိပ္ပာယ်ကို ထူးခြားလေးနက်အောင် ကူညီထောက်ပံ့သော ပစ္စည်း ကို နာမ်ထောက်စ္စည်းဟုခေါ်သည်။ သာ၊ သာလျှင်၊ လည်း၊ သော်လည်း၊ ပင်၊ တောင်၊ သားက - သာ၊ သာ၊ သာလျှင်၊ တော့ (ပိုင်းခြားကန့်သတ်ခြင်းပြ) မောင်မောင်တွင် အစ်ကိုတစ်ယောက်သာ ရှိသည်။ ဧဝရက်တောင်သာလျှင် အမြင့်ဆုံးဖြစ်သည်။ သူတို့က မြမြကိုလ, အပြစ်တင်နေသည်။ ထိုအကြောင်းကို တော့ သိပါသည်။ ပါး ရော၊ လည်း (ပေါင်းစည်းခြင်းပြ ) ခရီးထွက်လျှင် အဖေပါ လိုက်မည်။ သူကရော သဘောတူရဲ့လား။ ကျန်းမာရေးကိုလည်း ဂရုစိုက်ပါ။ ၈၇

[Page 97]
နဝမတန်း ပင်၊ တောင် မြန်မာစာ ကျောင်းသုံးစာအုပ် (လေးနက်ခြင်းပြ) (a) လူငယ်များက ဦးရွှေကိုပင် ခေါင်းဆောင်တင်ကြသည်။ ဒီကိစ္စကို ငါတောင်မသိဘူး။ များ (သံသယစိတ်ပြ) ကလေးငယ် ဖျားများဖျားလေသလား။ ဥပမာပစ္စည်း ဒီအခန်းထဲတွင် သူခိုးများ ဝင်နေသလား။ ဒီအိမ်ကို ညီလေးများ အလုပ်လာသလားလို ့ လာကြည့်တာပါ။ ငါအိပ်ငိုက်နေတာကို တစ်ယောက်ယောက်များ မြင်သွားသလားမသိဘူး။ ဥပမာပေးရာ၌ အသုံးပြုသော ပစ္စည်းဖြစ်သည်။ သာဓက - ကဲ့သို့၊ လို၊ နှယ် ရွှေရွှေသည် ယမင်းရုပ်ကလေးကဲ့သို့ လှသည်။ ဒီကောင်ကလေး မျောက်လို ဆော့တယ်။ ညီမလေးသည် နေထိသော ပန်းနှယ် ညှိုးနွမ်းနေသည်။ အာလုပ်ပစ္စည်း ခေါ်ရာထူးရာတွင် အသုံးပြုသောပစ္စည်းကို အာလုပ်ပစ္စည်းဟုခေါ်သည်။ သာဓက - အို၊ ဟယ်၊ ရှင်၊ ရေ၊ ပျို့၊ ခင်ဗျာ၊ ဗျာ၊ ဟေ့ တော်ပါပြီ ခင်ဗျာ။ (ခင်ဗျာ - အာလုပ်ပစ္စည်း) အားလုံးပျံ့နှံ့မှုပြပစ္စည်း အမျိုးအစားတူညီသော အရာအားလုံးကို ပျံ့နှံ့စေရန် တစ်ကြိမ်တည်းဖြစ်စေ၊ ခွန်းချင်းထပ် ၂ ကြိမ်ဖြစ်စေ ပြောဆိုသောပစ္စည်းကို အားလုံးပျံ့နှံ့မှုပြပစ္စည်းဟုခေါ်သည်။ သာဓက - တိုင်း၊ တကာ၊ အ လူတိုင်း စာတတ်မြောက်ရမည်။ (တိုင်း - ပျံ့နှံ့မှုပြပစ္စည်း) တစ်ကြိမ်တည်း။ ရွာတိုင်း ရွာတိုင်းမှာ ရေတွင်းရှိ၏။ (တိုင်း- ပျံ့နှံ့မှုပြပစ္စည်း) ခွန်းချင်းထပ်၂ ကြိမ်၊ လူတကာ သိနိုင်အောင်ကြော်ငြာကပ်ထားပါ။ のの

[Page 98]
ကျောင်းသုံးစာအုပ် ရူပကပစ္စည်း မြန်မာစာ နဝမတန်း ဂုဏ်ရည်တူသော နာမ်နှစ်ခုကို ထပ်တူပြု၍ပြောဆိုရာ၌ အသုံးပြုသည့်ပစ္စည်းကို ရူပက ပစ္စည်း ဟုခေါ်သည်။ သာဓက - တည်းဟူသော၊ ဟူသော ကောင်းမှုတည်းဟူသော မျိုးစေ့ကို စိုက်ပျိုးကြကုန်အံ့။ ပညာဟူသော ဆီမီးကို ထွန်းညှိပါ။ လေ့ကျင့်ခန်း ช ၁။ အောက်ပါကွက်လပ်များကို ဖြည့်ပါ။ (က) ကျွန်ုပ်တို့ကျောင်းသည် နွေရာသီ၌တစ်လ (ခ) ကလေးများကို ငှက်ပျောသီး တစ်ယောက်တစ်လုံး ------ ပိတ်သည်။ - ဝေပေးပါ။ (ဂ) ယနေ့တစ်နေ့ မိုးရွာသည်။ (ဃ) ဦးဘ၏ သားနှစ်ယောက် ------ (င) ကျွန်တော်တစ်ယောက် လိမ္မာကြသည်။ သွားဝံ့ပါသည်။ (စ) ဤတောင်သည် ပေသုံးထောင် မြင့်သည်။ (ဆ) အိမ်ပြင်ရန်အတွက် ငွေနှစ်သိန်း ကုန်မည်။ (ဇ) မန္တလေးမြို့သို့ သုံး ------ ရောက်ဖူးသည်။ (စျ) ဆရာက မောင်မောင်ကို သုံး မြောက် သတိပေးသည်။ (ည) ဖေဖေ မေမေတို့၏ ၂၅ နှစ် သည်။ မင်္ဂလာနေ့၌ဘုန်းတော်ကြီးများကို ဆွမ်းကပ်ပါ ၂။ အောက်ပါ ဝါကျများရှိ မျဉ်းသားထားသော နာမ်ပစ္စည်းများသည် မည်သည့်နာမ်ပစ္စည်း များဖြစ်ကြောင်း ဖော်ပြပါ။ (က) သူသည် ထမင်းကို မစားဘဲ ဟင်းကိုချည်း စားပစ်သည်။ ( ခ) ညီအစ်မ သုံးယောက်တွင် သူသာ အလှဆုံးဟု မိအေးက ပြောသည်။ (ဂ) လူကိုတော့ ခင်ပါသည်၊ ငွေကိုတော့ မချေးဝံ့ပါ။ (ဃ) ဘုရားပွဲသွားလျှင် ကျွန်တော်လည်း လိုက်မည်။ ၈၉

[Page 99]
နဝမတန်း (င) သူ့ကိုပါ ခေါ်မည်။ မြန်မာစာ (စ) ဆရာကြီးဦးဘကို တစ်မြို့လုံးကပင် လေးစားချစ်ခင်ကြသည်။ (ဆ) သူမပြန်ခင် ငါ့ကိုတောင် လာပြီးနှုတ်ဆက်သွားသေးသည်။ (ဇ) ဆရာမက မင်းကိုရော ရိုက်သေးလားဟု အဖေက မေးသည်။ (စျ) မဟာဇနက မင်းသားကဲ့သို့ ဇွဲရှိရမည်။ ကျောင်းသုံးစာအုပ် (ည) ထီများပေါက်ရင်ငါ့မြေးတွေကို ရှင်ပြုအုံးမယ်ဟု ဘကြီးသာဒွန်းက ကြုံးဝါးလိုက် သည်။ (ဋ) အို လုလင်၊ သင်သည် ရဲစွမ်းသတ္တိနှင့် ပြည့်စုံပါပေသည်။ ( ဌ) ဟယ် ကျီးမိုက်၊ သင်သည် အယောင်ဆောင်သောကြောင့် ပျက်စီးရချေပြီ။ ( ဍ) လူ တိုင်း မျိုးချစ်စိတ်ရှိရမည်။ ( ဎ ) မြန်မာနိုင်ငံကို နိုင်ငံတကာက လေးစားကြသည်။ (ဏ)ဒေါသ တည်းဟူသော စိတ်ဆင်ရိုင်းကို ပညာဖြင့် ချုပ်ထိန်းရမည်။ ၂၀၊ ၂။ ကြိယာပစ္စည်းများ အမေးပစ္စည်း သိလိုသောအကြောင်းအရာကို မေးမြန်းရာ၌သုံးသောပစ္စည်းကို အမေးပစ္စည်းဟုခေါ်သည်။ ဟုတ် မဟုတ် ဖြေရသောအမေးတွင် လော၊ လား ပစ္စည်းများကို သုံးသည်။ သာက - ဤဖြစ်ရပ်သည် မှန်သလော။ (မှန်ပါသည်) ထမင်းစားပြီးပြီလား။ (မပြီးသေးပါဘူး) အကြောင်းအရာကို ရှင်းလင်း၍ ဖြေရသော အမေးတွင် နည်း၊ လဲ၊ တုံး ပစ္စည်းများ သုံးသည်။ သာဓက - ဤရွာ၏ အမည်ကို မည်သို့ခေါ်သနည်း။ (ညောင်ပင်သာရွာဟု ခေါ်ပါသည်။) မင်းဘယ်အချိန်က ရောက်နေတာတုံး။ (မနေ့က ရောက်တယ်) ဘာကိစ္စ ရှိလို့တုံး။ (ဒီအိမ်က ဦးလေးနဲ့တွေ့ချင်လို့ပါ။) 82001 ලිං

[Page 100]
ကျောင်းသုံးစာအုပ် ကိန်းညွှန်းပစ္စည်း မြန်မာစာ နဝမတန်း ကြိယာတို့၏ အများကိန်းကိုညွှန်ပြသောနောက်ဆက်ကို ကိန်းညွှန်းပစ္စည်း နောက်ဆက် ဟုခေါ်သည်။ ကိန်းညွှန်းပစ္စည်းနောက်ဆက်တို့မှာ ကြ၊ ကုန်၊ ကြကုန်တို့ဖြစ်သည်။ သာဓက - စပါးပင်တို့သည် မိုးကောင်းစွာရသဖြင့် ရှင်သန်ကြ၏။ လွတ်လပ်ရေးနေ့တွင် ပျော်ပွဲရွှင်ပွဲများ ကျင်းပကြကုန်၏။ ကြိယာထောက်ပစ္စည်း ကြိယာ၏ အနက်သဘောကို ထူးခြားအောင် ကူညီထောက်ပံ့ပေးသော နောက်ဆက်ကို ကြိယာထောက်ပြပစ္စည်းဟုခေါ်သည်။ ကြိယာထောက်ပစ္စည်းတို ့မှာ ချင်၊ တတ်၊ နိုင်၊ ဖူး၊ ဝံ့၊ ခဲ၊ ခဲ့၊ မိ၊ သင့်၊ မှ၊ ရှာ၊ လွန်း၊ လှ၊ ရက်၊ သေး၊ သေး၊ ဦး၊ အပ်၊ ရ၊ ထိုက်၊ နေ၊ ပြန်၊ တော့၊ နှင့်၊ သေး၊ သွား၊ ရစ်၊ ထား၊ ပျော်၊ ပစ်၊ ပါ စသည်တို့ဖြစ်သည်။ သာဓက - မောင်မြင့်သည် စာမေးပွဲအောင်ချင်သည်။ မစံပယ်သည် သူငယ်ချင်းများကို ကူညီတတ်သည်။ ကျွန်တော် သစ်ပင် တက်နိုင်သည်။ ကျွန်မတို့မိသားစု ဗုဒ္ဓဂယာသို့ ရောက်ဖူးသည်။ ပြန်ခါနီး လာနှုတ်ဆက် သေးတယ်။ (ဆန္ဒရှိခြင်း) (ပြုမူလေ့ရှိခြင်း) (လုပ်ကိုင်နိုင်စွမ်းရှိခြင်း) (ယခင်ကတွေ့ကြုံဖြစ်ပျက်ပြီး) (ဖြစ်ခဲ့ပြီး၊ ဖြစ်ဆဲ) ခိုင်ခိုင်သည် မှောင်ထဲသို့ တစ်ယောက်တည်းသွားဝံ့သည်။ (ဆောင်ရွက်ရန် ရဲရင့်သည်။) အဖေသည် သားသမီးများကို ဆူခဲ့သည်။ (မကြာခဏ မပြုလုပ် ပြုလုပ်ရန်မလွယ်) ဈေးသွားရင် မုန့်ဝယ်ခဲ့ပါ။ (ပြုမူဖြစ်ပျက်သည် နေရပ်မှထွက်ခွာခြင်း) ကျွန်တော် မစဉ်းစားဘဲ ပြောမိတယ်။ ရှင်းသာပြနေရတယ်။ နားမှလည်ပါ့မလား။ သားသမီးတွေက မိဘကို ပြုစုစောင့်ရှောက်သင့်တယ်။ ဦးထွန်းရွှေ ကိုဗစ်ရောဂါဖြင့် ကွယ်လွန်ရှာပြီ။ သူပေးသော ပိုက်ဆံမှာ နည်းလွန်းပါသည်။ သူမလာသည်မှာ ကြာလှပြီ။ မမက မညှာမတာ ပြောရက်တယ်နော်။ သူထမင်းစားပြီး လက်ဖက်ရည်သောက်သေးတယ်။ ပြန်ပါဦးမည်။ ၉၁ (မပြုလုပ်သင့်ဘဲ ပြုလုပ်ခြင်း) (အလေးအနက်ပြုခြင်း) ( လုပ်ထိုက်ခြင်း၊ လုပ်အပ်ခြင်း) (ကရုဏာသဘောပြ) (လွန်ကဲခြင်းများစွာ ပိုလွန်ခြင်း) (အတိုင်းအဆများပြားခြင်း) (မငဲ့ကွက်၊ မငဲ့ရှာခြင်း) (ယခုတိုင်ဖြစ်ပျက်ပြုမူဆဲ) (အလျင်ဆောင်ရွက်ခြင်း)

[Page 101]
နဝမတန်း ဤကိစ္စကို ဂရုတစိုက် ဆောင်ရွက်အပ်သည်။ မြန်မာစာ ကျောင်းသုံးစာအုပ် (ပြုသင့်ပြုထိုက်ခြင်း) အလုပ်တာဝန်ဖြင့် မန္တလေးသို့ ရောက်လာရသည်။ (မရှောင်လွှဲသာပြုမူခြင်း) (သင့်လျော်ခြင်း) (ပြုလုပ်ခဲ၊ ပြုလုပ်ဆဲ) မိဘ၏ အမွေပစ္စည်းများကို သားသမီးအားလုံး ရထိုက်သည်။ ဖြူဖြူက သူ့ဖခင်၏ ပုံတူပန်းချီကို ရေးဆွဲနေသည်။ (ဆောင်ရွက်ဆဲဖြစ်ခြင်း) ဒီကလေး ငိုပြန်ပြီလား။ လမ်းလျှောက်တော့မယ်။ ငါတို့ သွားနှင့်မယ်နော်။ ဆရာ ပြန်လာပြီဟု ပြောသွားသည်။ (မဆောင်ရွက်ရသေးသည့်အရာ ဆောင်ရွက်ခြင်း) (ကြိုတင်ဆောင်ရွက်ခြင်း) ဦးမြ ကွယ်လွန်သောအခါ အမွေပစ္စည်းများ ကျန်ရစ်သည်။ ထွန်းလွန်းသည် သစ်ပင်တက်ရန် ခါးတောင်းကျိုက်ထားသည်။ (အလျင်ဆောင်ရွက်ခြင်း) (နောက်ချန်၍ ဖြစ်ပျက်ပြုမူခြင်း) (ဆက်လက်တည်ရှိခြင်း) မိမိဘဝတွင် နေပျော်အောင်နေပါ။ (အဆင်ပြေခြင်း၊ သင့်လျော်ခြင်း) ညီလေးက စက္ကူစုတ်များကို လွှင့်ပစ်လိုက်သည်။ (စွန့်ခွာခြင်းမငဲ့ကွက်ဘဲဆောင်ရွက်ခြင်း) (အများပြ) ဘုရားပွဲသို့ အနယ်နယ်အရပ်ရပ်မှ ဘုရားဖူးများ လာကြပါသည်။ အငြင်းပြပစ္စည်း ကြိယာ၏ မူလအနက်ကို ဆန့်ကျင်အနက်ဖြစ်အောင် ပြောင်းလဲရာတွင် အသုံးပြုသော နောက်ဆက်ကို အငြင်းပြပစ္စည်းနောက်ဆက်ဟုခေါ်သည်။ အငြင်းပြပစ္စည်းနောက်ဆက်တို့မှာ ကြိယာ၏ရှေ့၌ထား၍ သုံးလေ့ရှိသော မ နောက်ဆက်နှင့် မ မ ဘူး နောက်ဆက်တို့ဖြစ်သည်။ နောက်ဆက်ဖြင့် အငြင်းဝါကျကိုရေးရာ၌ အခြားဆီလျော်သော နောက်ဆက်တစ်ခုခုကိုလည်း ကြိယာ၏ နောက်တွင်ထား၍ သုံးလေ့ရှိသည်။ သာဓက - ပညာလိုသော် မပျင်းနှင့်။ အချိန်ကို အလဟဿ မဖြုန်းရဘူး။ (မ၊ မ ---- ဘူး အငြင်းပြပစ္စည်းနောက်ဆက်) ဝါကျနောက်လိုက်ပစ္စည်း ဝါကျ၏ အဆုံး၌သုံးလေ့ရှိသော ကြိယာဝိဘတ်မဟုတ်သော နောက်ဆက်ကို ဝါကျ နောက်လိုက်ပစ္စည်းနောက်ဆက်ဟုခေါ်သည်။ ဝါကျနောက်လိုက် ပစ္စည်းနောက်ဆက်တို့မှာ ကွာ၊ ၉၂

[Page 102]
ကျောင်းသုံးစာအုပ် မြန်မာစာ နဝမတန်း ကွယ်၊ နော်၊ ပါ၊ ပေါ့၊ ဗျာ၊ ရှင်၊ လေ၊ လို့၊ ပေါ့ဗျာ၊ ပေါ့လေ၊ လေကွယ် စသည်တို့ဖြစ်သည်။ စာမေးပွဲ နီးလာပြီနော်။ သာဓက - လေ့ကျင့်ခန်း ကျွန်တော် တတ်နိုင်သမျှ ကူညီတာပါ။ (နော်၊ ပါ ဝါကျနောက်လိုက်ပစ္စည်းနောက်ဆက်) ၉ ၁။ အောက်ပါကွက်လပ်များကို ဖြည့်ပါ။ ช ------ ------|| ------ သည်။ သည်။ ------ သည်။ ပုံ (၄) (က) သူတော်စင်တို့သည် တိတ်ဆိတ်အေးချမ်းသော အရပ်ကို နှစ်သက် (ခ) မောင်ချစ်ညိုသည် သစ်ပင်ထိပ်ဖျားသို့ တက် (ဂ) ခရီးပန်းရင် သစ်ပင်ရိပ်မှာ ခဏနားကြတာ (ဃ) ဦးမြသည် သားသမီးများကို အလိုလိုက် (င) ဤစာအုပ်ကို ၂၀၀ ကျပ်နှင့် ရောင်းလျှင် ဝယ် (စ) ရထားမီအောင် မြန်မြန်သွားကြမယ် (ဆ) ယခုတိုင် ပိတောက်ပန်းများ ပွင့်သေး။ (ဇ) အမေ ဈေးက မုန့်ဝယ်လာ ------ သည်။ (ဈ) ဘယ်သူက ပြောသ ------ || ------|| (ည) ရုပ်ရှင်မင်းသား၊ မင်းသမီးတို့သည် ပြည်သူများကို အဆိုအကဖြင့် ဖျော်ဖြေ - သည်။ ၏။ ၂။ အောက်ပါဝါကျများရှိ မျဉ်းသားထားသော ကြိယာပစ္စည်းများသည် မည်သည့်ကြိယာ ပစ္စည်းများဖြစ်ကြောင်း ဖော်ပြပါ။ (က) သူသည် တောင်ကြီးမြို့၌နေဖူးသည်။ (ခ) ကျွန်မတစ်ခါမျှ စာမေးပွဲမကျဖူးဘူး။ (ဂ) ဦးကြီး ဆုံးမသည့်အတိုင်း ကျွန်တော် နားထောင်ပါမည်။ (ဃ) အားလုံးက ခင်ဗျားကို မျှော်လင့်နေကြပါတယ်ဗျာ။ (င) မိဘမေတ္တာသည် မြင်းမိုရ်တောင်မက ကြီးမားလှသည်။ (စ) သူသည် မဟုတ်မမှန်သော စကားကို ပြောခဲ့သည်။ (ဆ) ဒီအခက်အခဲ ပြေလည်သွားအောင် ကျွန်တော်တို့ စဉ်းစားကြတာပေါ့လေ။ ၉၃ အလာ

[Page 103]
နဝမတန်း မြန်မာစာ ကျောင်းသုံးစာအုပ် (ဇ) ပြည်ထောင်စုသားအချင်းချင်း တစ်ဦးကိုတစ်ဦး လေးစားအပ်သည်။ (စျ) မူးယစ်ဆေးဝါး၏ အန္တရာယ်ကြီးမားပုံကို သူ မသိချေ။ (ည) ပုဂံခေတ်က နံရံဆေးရေးပန်းချီများသည် ယခုတိုင် ရှိသေးသည်။ ၂၀၊ ၃။ ပုဒ်ပြောင်းပစ္စည်းများ ကြိယာကို နာမ်အဖြစ်သို့လည်းကောင်း၊ အထူးပြုအဖြစ်သို့လည်းကောင်း ပြောင်းလဲ၍ အသုံးပြုသောပစ္စည်းကို ပုဒ်ပြောင်းပစ္စည်းဟုခေါ်သည်။ပုဒ်ပြောင်းပစ္စည်း ၃ မျိုးရှိသည်။ (၁) နာမ်ပုဒ်ပြောင်းပစ္စည်း (၂) နာမ်အထူးပြုပုဒ်ပြောင်းပစ္စည်း (၃) ကြိယာအထူးပြုပုဒ်ပြောင်းပစ္စည်းတို့ဖြစ်သည်။ နာမ်ပုဒ်ပြောင်းပစ္စည်း သာဓက ကြိယာကို နာမ်အဖြစ်သို့ အသုံးပြုသော ပုဒ်ပြောင်းပစ္စည်းဖြစ်သည်။ ခြင်း၊ ချက်၊ ဖွယ်၊ စရာ၊ မှု၊ ရေး တို့ဖြစ်သည်။ (အ ကို ကြိယာ၏ ရှေ့ကဆက်ရပြီး ကျန်ပစ္စည်းများကို ကြိယာ၏နောက်ကဆက်ရသည်။) ရှေ့ဆက် အ အ 3 3 3 3 3 အ ကြိယာ = နာမ် က အက လုပ် အလုပ် လှ အလှ ကောင်း အကောင်း ကြိယာ ထူးချွန် နောက်ဆက် = နာမ် ခြင်း ထူးချွန်ခြင်း စီမံ ချက် စီမံချက် စား ဖွယ် စားဖွယ် ကစား ယဉ်ကျေး 요 စရာ မှု = လွတ်လပ် ရေး ၉၄ ကစားစရာ ယဉ်ကျေးမှ လွတ်လပ်ရေး 00262234

[Page 104]
ကျောင်းသုံးစာအုပ် မြန်မာစာ နဝမတန်း နှစ်လုံးတွဲကြိယာကို နာမ်အဖြစ် ပြောင်းသောအခါ၊ အ ရှေ့ဆက်နှစ်ခုကို တစ်ပြိုင်တည်း ဆက်ရသည်။ သာက ရှေ့ဆက် အ ---- အ ကြိယာ နာမ် အ ---- အ ကူညီ လုပ်ကိုင် အကူအညီ အလုပ်အကိုင် အ -- အ စည်းဝေး အစည်းအဝေး နာမ်အထူးပြုပုဒ်ပြောင်းပစ္စည်း ကြိယာကိုနာမ်အထူးပြုအဖြစ် ပြောင်းရာ၌အသုံးပြုသောပစ္စည်းကို နာမ်အထူးပြု ပုဒ်ပြော ပစ္စည်းဟုခေါ်သည်။ သာဓက နာမ်အထူးပြုပုဒ်ပြောင်းပစ္စည်းများမှာ သော၊ သည့်၊ မည့်၊ တဲ့၊ မဲ့ စသည်တို့ဖြစ်သည်။ ကြိယာ + နောက်ဆက် + သည့် ဝယ် သော = နာမ်အထူးပြု ဝယ်သော (စာအုပ်) စား စားသည့် (အစာ) ပြော မည့် ပြောမည့် (စကား) (a) လှ တဲ့ လှတဲ့ (အရုပ်) သွားမဲ့ (ခရီး) သွား ကြိယာအထူးပြုပုဒ်ပြောင်းပစ္စည်း ကြိယာကို ကြိယာအထူးပြုအဖြစ် ပြောင်းရာ၌အသုံးပြုသောပစ္စည်းကို ကြိယာအထူးပြု ပုဒ်ပြောင်းပစ္စည်း ဟုခေါ်သည်။ - Co သာက ကြိယာအထူးပြု ပစ္စည်းများတွင် စွာ သည် နောက်ဆက်ပစ္စည်းဖြစ်ပြီး အ၊ အ---အ၊ အ --- တ စသည်တို့မှာ ရှေ့ဆက်များဖြစ်သည်။ တ၊ ကြိယာ လျင်မြန် ရှေ့ဆက် အ + နောက်ဆက် + စွာ + ကြိယာ + တင်း ၉၅ ကြိယာအထူးပြု လျင်မြန်စွာ (ပြေးသည်) ကြိယာအထူးပြု အတင်း (လုသည်)

[Page 105]
နဝမတန်း မြန်မာစာ ကျောင်းသုံးစာအုပ် အ --- ညီညွတ် အညီအညွတ် (ပြောသည်) Co --- CO ရင်းနှီး တရင်းတနှီး (နေသည်) အ --- တ ပူပြင်း အပူတပြင်း (ရှာဖွေသည်) လေ့ကျင့်ခန်း ၁။ အောက်ပါကြိယာအသီးသီးကို ကြိယာအထူးပြုအဖြစ်ပြောင်းပြီး ဆီလျော်ရာကွက်လပ် တွင် ဖြည့်ပါ။ ပင်ပန်း၊ ကုန်၊ ရင်းနှီး၊ ညီညွတ်၊ လေးစား၊ ခမ်းနား၊ တင်း၊ ခင်မင် (က) ---- ပြောဆိုသည်။ (ခ) ---- လုယူသည်။ (ဂ) ---- နေသည်။ (ဃ) ---- စားပစ်သည်။ (င) ---- ဆက်ဆံသည်။ (စ) ---- သယ်ပိုးသည်။ (ဆ) ---- ကြိုဆိုသည်။ (ဇ) ---- ရှာဖွေသည်။ ၉၆

[Page 106]
ကျောင်းသုံးစာအုပ် ကလူ ကာလ (က) မြန်မာစာ စကားပြေ၊ ကဗျာမှ ဝေါဟာရများ ချွေးတော်သိပ် ချွတ်ယွင်း (ပ) နဝမတန်း ဆွမ်း (၃) ညကလေး ဉာဏ် ကာကွယ် ဂိမှာန် . (ဌ) ကံကျွေး ဂုဏဝုဍ္ဎ ဒီ ကောက်ပဲသီးနှံ ဂူ ဒီတွင်မတန်ဘင်ဆက်ဆံ- ကန်သင်း ဂေါ်သဇင် လျက် ကမ္ဘာ ဂုဏ်သိန် (တ) ကိုယ်ချင်းစာ ဂျင် ကျာကျာကျည်ကျည် (င) ကျေးဇူးပြု ငွေနိုင်းချင်း ကျောင်းထိုင် ငှက်ပျောဖူး ကြာမှောက် ငှက်မြတ်နား ကြာလန် (0) ကြီးပွား စာနာ ကြေးဝိုင်း ကြော့ရှင်း စာဘူးတောင်း စက်ရင်း စင်ဆော်သံ ကျွေးမွေး တပိတပိုင်း တမန်း တသဲသဲ တာ တာချိန်ယံ ရန်ပွဲကို တံတိုင်း တိုးတက် တက်မ တောင် တောင်မြင်းမိုရ်ရှိ fol (ခ) စိတ်ကူး တစ်လောက ခွစီး စိန်တောင် တည်းခို Splo စိန်ဖူး တန်ဆောင်း 808 တိမ်တောင်တိမ်လိပ် စုံ ခါးပုံစ ခံယူ ခိုတောင်ချ ခေါင်းလောင်း ခတ်တက် ခေတ်ပြိုင် စွမ်းဆောင် ဆာယာ (20) ဆံမြိတ် ခန်းဝါ ဆင်းတု ခြင်းခြင်းတောက် ဆောင်ပန်းအိမ် ၉၇ Myanmar FRIA တွဲလီတွဲလောင်း (ထ) ထမန်း ထီး ထူးချွန် ထက်မြက်

[Page 107]
နဝမတန်း ထယ် ထယ်ထိုး ထွန် ဒီမိုင်း ဒုက္ခ (င) မြန်မာစာ ပန်းချီ ပျားလပို့ ပျိုးကြဲ ပြာသာဒ် ပြိတ္တာ ပြုစု ကျောင်းသုံးစာအုပ် မောင်မပလာန မေတ္တာ မျက်စိကိုချူ မျက်ထောင့် မြင့်မောင်း သက္က မြစ်ညာ မြိုင် မြန်မာ မှူးမတ် မှောက်မှား ယာစကာ (ဂ) ယူဇနာ ယိုးစွပ် (ရ) နို Ceco ရေချို ဒြပ် ပွန် (န) (0) Toa ဖုတ် နံပါး ဖုတ်မြေစဉ့်ကွင်း နတ်လှောင်ကျောင်း ဖြတ်ထိုးဉာဏ် နယ်နိမိတ် ဖွဲ့ကြိုး နှလုံးသား (0) နန္ဒမူဖန်ဂူ ဗိမာန် နှစ်ပရိစ္ဆေဒ ဘဝ ပစာယန ပထဝီ ဘဝင်မကျ ဘူမိဗေဒ (ဘ) ပဒုမ္မာ ပလာ ပါရမီ ပီတိ ပုထိုး ဘုံ ဘင် ဘင်္ဂ ရက်ဗုဒ္ဓာ ရင်ပြင် 30 ရုက္ခဗေဒ ရုပ်ကြွင်း ရွက်မြှောက် ဘွိုင်လာ ရွဲ () ရှစ်စထောင် ပက်ပင်းပါ မမင် ပေါက်ရောက် ရွှေတိုက်တော် မလင်းနိုင် ပင်စည် ရွှေရည်ပျို့ပျို့ မုခ် ပင်ဆင့်ပေါက် (လ) မုခ်ဦး လုဆဲ ၁၀ ပစ္စေကာ မင်းလွင် ပုတ်ထမ်း အမြ မောင်မစားန လူလိုဝူးရော လဲလျောင်း ကဆပ်ပြ ၉၈

[Page 108]
ကျောင်းသုံးစာအုပ် မြန်မာစာ နဝမတန်း လောက သပ္ပာယ် ဥပ္ပါဒ လောက် သုံးသပ် လောကုတ္တရာ သျှောင် (ဦး) လက်စွမ်း (၈) ဦးတိုက် လက်မွန် ဟည်း လက်ရုံး (အ) လက်သစ် အခင်းကြီးငယ် ဇာ လောင်း အချည်းအနှီး လမ်းစဉ် အချောင်လိုက် လုံ့လ အခွံ လယ်ယာ လယ်ယာကိုင်းကျွန်း လှောင် လွှတ်တော် (0) ဝါးလဲ ဝတ္တရား အခြွေအရံ အစတုံး အတွင်းဘက် အထွတ် အရေး အရိုး (အာ) ဝန်လေး သဇီဝ သုခ (cc) အာဏာရ အာယုကပ် အာရုံ (အံ) အံယားတတ်လယ် သုခမိန် သူကြီး သေနာပတိ (အေ) အေဘီအမ် သံသရာ သက်သေခံ သည်း(စွာ) (၁) သိန်သရေ ဥကင် သပ္ပါယ ဥတု ee